لندن میں 31 اگست کو لندن کے اوول کرکٹ گراؤنڈ میں کراس بو سے نوکیلا تیر پھینکے جانے والے واقعے کی مد میں پولیس نے ایک 35 سالہ شخص کو حراست میں لیا ہےآ 
تاہم ابتدائی تفتیش کے بعد اسے پولیس ضمانت پر رہا کر دیا گیا ہے۔ 
پولیس کے مطابق اس شخص کو سخت نقصان پہنچانے کی کوشش کرنے کے الزام میں گرفتار کیا گیا تھا۔ 
تیر پھینکے جانے کے بعد میچ دیکھنے والے تماشائیوں کو پناہ لینے کے لیے بولا گیا جبکہ کھلاڑی میدان سے باہر چلے گئے۔
 پولیس کے مسلح دستے نے میدان کا جائزہ لیا جس کے بعد میدان کو خالی کرا دیا گیا اور میچ ملتوی کر دیا گیا۔ 
پولیس کے سراغ رساں ڈومینک لینڈگرین نے کہا: 'اس واقعے میں کوئی زخمی نہیں ہوا لیکن یہ میدان میں موجود لوگوں کے لیے نہایت خطرناک ہو سکتا تھا۔ اس لیے یہ بہت ضروری ہے کہ ہم اس میں ملوث لوگوں کو فوراً گرفتار کریں اور عوام میں کسی کے پاس بھی کوئی معلومات ہوں تو وہ ہمیں اطلاع دیں۔'
انگلش کاؤنٹی سری اور مڈل سیکس کے مابین کھیلنے جانے والا میچ بغیر کسی نتیجے کے اختتام پذیر ہوا۔ 
