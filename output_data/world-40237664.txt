
Sentence
سلوینیا سے برطانیہ جانے والی ایک پرواز کے پائلٹ نے اس وقت ہنگامی لینڈنگ کرنے کا فیصلہ کیا جب انھیں خبردار کیا گیا کہ طیارے میں کچھ مسافر مشکوک گفتگو کر رہے ہیں
Sentence
اطلاعات کے مطابق اس گفتگو میں دہشت گردی کا حوالہ شامل تھا
Sentence
 ایزی جیٹ ایئر لائن میں سوار تین افراد کو لینڈنگ کے بعد حراست میں لے لیا گیا ہے
Sentence
سنیچر کی سہ پہر یہ طیارہ  یوبیانہ سے سٹینسٹیڈ جا رہا تھا تاہم اسے جرمنی کے بون ایئرپورٹ پر اتار لیا گیا
Sentence
 طیارے میں 151 مسافر سوار تھے جنھیں طیارے سے اتار لیا گیا اور پھر فلائٹ میں تین گھنٹے کی تاخیر کی گئی
Sentence
 گرفتار ہونے والے تینوں افراد کے سامان کو ایک کنٹرولڈ دھماکے میں تباہ کر دیا گیا
Sentence
 ہوائی اڈے کے ترجمان نے طیارے کی لینڈنگ کی تصدیق کرتے ہوئے بتایا کہ ’اس سے پہلے، پائلٹ کو طیارے کے اندر مشکوک گفتگو کے بارے میں مطلع کیا گیا، اس کے بعد انھوں نے طیارے  کو بغیر شیڈیول کے کولون بون ایئرپورٹ پر اتار لیا
Sentence
‘محفوظ لینڈنگ کے بعد
Sentence
 151 مسافر ایمرجنسی سلائیڈ کے ذریعے باہر نکلے اورانھیں ٹرانزٹ گیٹ سے باہر نکالا گیا
Sentence
 مسافروں کوفوری چیکنگ کے عمل سے گزرنا پڑا جبکہ طیارے کی بھی اضافی تلاشی لی گئی
Sentence
 کولون پولیس کی جانب سے جاری کردہ بیان میں بتایا گیا ہے کہ دیگر مسافروں نے جہاز کے عملے کو تین مسافروں کے درمیان ہونے والی گفتگو کے بارے میں بتایا
Sentence
 پولیس نے تفصیلات تو نہیں بتائیں تاہم یہ کہا کہ گفتگو میں'دہشت گردی' کے بارے میں بات ہوئی تھی
Sentence
 بیان میں مزید بتایا گیا ہے کہ تینوں افراد کا سامان کنٹرولڈ دھماکے کے ذریعے تباہ کر دیا گیا ہے
Sentence
 ایزی جیٹ کا کہنا ہے کہ پائلٹ نے یہ فیصلہ احتیاط کے پیشِ نظر کیا تاکہ اضافی تلاشی لی جا سکے
Sentence
 انھوں نے بتایا کہ باقی تمام مسافروں کو رات گزارنے کے لیے ہوٹل میں جگہ دی گئی جہاں سے وہ اتوار کی صبح واپس جائیں گے
Sentence
’ہم مسافروں کے شکرگزار ہیں
Sentence
 ہماری سب سے اہم ترجیح ایزی جیٹ مسافروں اور عملے کی حفاظت ہے
Sentence
'