
Sentence
سوشلستان میں پاناما اور جے آئی ٹی کی دھماکے دار انٹری جس کے بعد سے جعلی ٹوئٹر اور سوشل میڈیا اکاؤنٹس آج کل ڈبل شفٹ پر کام کر رہے ہیں
Sentence
دن کو جرمن صحافی رات کو پاکستانی تجزیہ کار کے روپ میں رائے عامہ ہموار کرنے کی سر توڑ جنگ جاری ہے
Sentence
 دوسری جانب پاکستان مسلم لیگ کے ٹوئٹر اکاؤنٹس سے تعریفی ٹویٹس کی جا رہی ہیں
Sentence
مگر ہم اس ہفتے کے سوشلستان میں کچھ نمونے پیش کریں گے کہ ہمارے سوشلستان کے باسیوں نے جے آئی ٹی کی رپورٹ کو کس طرح لیا
Sentence
جے آئی ٹی ٹارگٹمحمد وقاص اقرار نے لکھا 'اگر رینجرز سے کراچی میں امن اور سی ٹی ڈی مقابلوں، فوجی عدالتوں سے دہشت گردی پر قابو پایا جا سکتا ہے تو جے آئی ٹی سے کرپشن بھی پکڑی جا سکتی ہے
Sentence
'جے آئی ٹی پر 'میڈیا کے لیے تماشا لگانے' کے الزامات بھی لگائے گئے جس پر تبصرہ کرتے ہوئے صحافی سید طلعت حسین نے لکھا 'تو جے آئی ٹی ڈبے لے کر سپریم کورٹ پہنچی ہے جن پر سرخ الفاظ میں 'ثبوت' کے الفاظ لکھے ہوئے ہیں تاکہ سارے کیمرے انہیں فلم کر سکیں
Sentence
 میڈیا کے لیے زبردست شو
Sentence
'اور اسی میڈیا شو کا حصہ وہ تمام تصاویر تھیں جن میں حیرت انگیز طور پر جے آئی ٹی کے سویلین اراکین کی تصاویر لگا لگا کر انھیں ہیرو بنا کر پیش کیا جاتا رہا
Sentence
معروف وکیل عاصمہ جہانگیر نے لکھا 'جی آئی ٹی کی ٹیم کے بارے میں سوشل میڈیا پر اتفاق رائے ہے کہ وہ ہیروز ہیں تو انھیں تمام اداروں کے سربراہ بنا دیں اور ہم ہنسی خوشی زندگی بھر جئیں گے
Sentence
 اور کون ہے جو جے آئی ٹی کی ماہرانہ پھرتیوں سے غیر متفق ہو
Sentence
 ہمیں ان کو لوڈ شیڈنگ کے خاتمے، دہشت گردوں کے خفیہ ٹھکانے ڈھونڈنے اور انصاف کی یقینی فراہمی کے کام پر لگانا چاہیے
Sentence
'عوامی نیشنل پارٹی کی رہنما بشریٰ گوہر نے لکھا 'سُپر ڈریم جے آئی ٹی کو مفرور جنرل مشرف کی منی ٹریل کی تحقیقات پر لگایا جانا چاہیے
Sentence
 نیب اور متعلقہ ادارے بند کردیں
Sentence
'سلمان علی خان نے ٹویٹ کی 'مسلم لیگ کو توقع تھی کہ جے آئی ٹی نواز شریف کی پاک سیرت کے بارے میں تھیسس تیار کرے گی مگر جے آئی ٹی نے شان میں گستاخی کردی
Sentence
'اس کے علاوہ سوشل میڈیا پر لوگ جے آئی ٹی کی رپورٹ میں پائے جانے والے سقم بھی سامنے لا رہے ہیں جیسا کہ رپورٹ میں ایک سے زیادہ جگہ لکھا ہوا ہے 'اگر یہ سوال پوچھ لیا گیا ہے تو ٹھیک ورنہ ڈیلیٹ کر دیں
Sentence
'سارہ جاوید نے پوچھا 'جے آئی ٹی کی رپورٹ کی اصلیت سامنے آ گئی ہے
Sentence
 کس نے لکھی ہے یہ رپورٹ'
Sentence
اور رانا ثنا اللہ کے بیان کو بھی متعدد بار شیئر کیا گیا جس میں انھوں نے رپورٹ بنانے والوں کو نشانہ بنایا 'جس طرح رپورٹ بنائی گئی ہے اس سے لگتا ہے یہ جن آئی ٹی تھی
Sentence
'سوشل میڈیا پر صرف سیاستدانوں کے احتساب پر بھی سوالات اٹھائے جا رہے ہیں جیسا کہ عاصمہ جہانگیر نے لکھا 'شاباش پاکستان میں احتساب کا زبردست نظام ہے
Sentence
 یہ منتخب وزارئے اعظم سے شروع ہوتا ہے اور سیاستدانوں تک اور یہیں ختم ہوتا ہے
Sentence
'عمار مسعود نے ٹویٹ کی  'ہر شخص کوپکڑا جا سکتا ہے ہر ادارےکےخلاف کاروائی ہو سکتی ہے ہرکسی کو مجرم ثابت کیا جاسکتا ہے بس تصویر لیک کرنے والے شخص کا نام کوئی نہ پوچھے
Sentence
'محسن حجازی نے لکھا 'متمنّی انقلاب نونہالانِ ملّت کے لیے بس یہی اشارہ ہے کہ جو لے دے کر ریمنڈ ڈیوس کو چھوڑ سکتے ہیں وہ نوازشریف کو بھی چھوڑ دیں گے
Sentence
'اور فونٹ پر بہت بحث ہو چکی مگر اس کے ساتھ جو کچھ سوشل میڈیا پر لکھا جا چکا ہے وہ اپنے ذات میں ایک علیحدہ مضمون مانگتا ہے جیسے محسن ہی نے لکھا 'تمہارے خط میں وہ نیا فونٹ کس کا تھا
Sentence
'