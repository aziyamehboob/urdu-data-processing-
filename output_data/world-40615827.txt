ترکی کی حکومت نے گذشتہ سال جولائی میں ہونے والی ناکام فوجی بغاوت کا ایک سال مکمل ہونے سے پہلے سات ہزار سے زیادہ پولیس، وزارتوں اور تعلیمی اداروں کے ملازمین کو برطرف کر دیا ہےیہ برطرفیاں گذشتہ سال ملک میں ہونے والی ناکام فوجی بغاوت کے ردِ عمل میں کی گئی ہیں جن کا مقصد سرکاری اداروں جن میں عدلیہ، پولیس اور تعلیمی ادارے شامل ہیں سے حکومت مخالف عناصر کا خاتمہ ہےترکی میں سنیچر کو گذشہ سال ہونے والی ناکام فوجی بغاوت کا ایک سال مکمل ہو جائے گا اس تشدد کے دوران 250 سے زیادہ افراد مارے گئے تھےترک حکام گذشتہ سال ہونے والی ناکام فوجی بغاوت کا الزام امریکہ میں جلا وطنی کی زندگی اختیار کرنے والے ترک رہنما فتح اللہ گولین پر عائد کرتے ہیں جس کی وہ تردید کرتے ہیںترکی میں ہونے والی تازہ ترین برطرفیوں کا حکم پانچ جون کو جاری کیا گیا تاہم انھیں جمعے کو سرکاری گزٹ کی جانب سے شائع کیا گیاحکم میں کہا گیا ہے کہ یہ ملازم ایسے افراد ہیں 'جن کے بارے میں تعین کیا گیا ہے کہ وہ ریاست کی سکیورٹی کے خلاف کام کر رہے ہیں یا پھر وہ دہشت گرد تنظیم کے ارکان ہیں'برطرف کیے جانے والے ملازمین میں 2,303 پولیس اہلکار اور 302 یونیورسٹی ملازمین بھی شامل ہیںخبر رساں ادارے روئٹرز کے مطابق 342 ریٹائرڈ افسران اور سپاہیوں سے ان کے منصب اور درجات واپس لے گئے ہیںترکی میں گذشتہ سال ناکام فوجی بغاوت کی کوشش کے بعد سے 150,000 سے زیادہ اہلکاروں کو پہلے ہی برطرف جبکہ فوج، پولیس اور دیگر اداروں سے 50,000 سے زیادہ افراد کو گرفتار کیا جا چکا ہےحکومت کا کہنا ہے کہ یہ اقدامات حفاظتی خطرات کی وجہ سے لازمی ہیں تاہم ناقدین کا کہنا ہے کہ صدر طیب رجب اردوغان سیاسی مخالفین کو ختم کرنے کے لیے ان اقدامات کا استعمال کرتے ہیں 