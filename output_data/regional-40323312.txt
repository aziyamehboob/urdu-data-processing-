
Sentence
موسم کے البیلے ہونے کی ضمانت تو نہیں دی جا سکتی لیکن شادمانی و مسرت کی ذمہ داری ضرور ہے
Sentence
عید الفطر اسلامی دنیا کا اہم ترین تہوار ہے اور دنیا کے ہر ملک میں جہاں پیروان اسلام سکونت پزیر ہیں بڑے اہتمام سے منائی جاتی ہے
Sentence
ہر ملک میں اس کا الگ نام اور الگ ذائقے ہیں لیکن اس کی رنگینی اور گہما گہمی میں کوئی فرق نہیں
Sentence
٭ ٭ جہاں رمضان المبارک کے 20 روزے ختم ہوئے گھرگھر عید کی تیاریاں شروع ہو جاتی ہیں
Sentence
 گھروں کی آرائش، پکوان کے اہتمام کی فہرست، نئے کپڑوں کی خریداری، سلام و پیام کے سلسلے، غرض ایک ہنگامہ بپا رہتا ہے
Sentence
بازاروں کی رونق کا کیا کہنا! عید کا موقع ہے بازار رات بھر کھلے رہتے ہیں اور لوگ افطار کے بعد خریداری کے لیے نکل پڑتے ہیں
Sentence
 ابھی خریداری پوری بھی نہیں ہوئی کہ ہلال عید کی آمد کا شور اٹھنے لگتا ہے اور عید مبارک کی صدائیں چاروں طرف سے سنائی دینے لگتی ہیں
Sentence
مسلمانوں کی مقدس کتاب قرآن کا نزول رمضان میں ہی ہوا اور کہا جاتا ہے کہ شب قدر یعنی لیلۃ القدر بھی اسی ماہ میں واقع ہوتی ہے جسے برکت کی رات بھی کہتے ہیں
Sentence
عید خوشیوں کے ساتھ ساتھ کچھ ذمہ داریاں بھی عائد کر تی ہے جسے فراموش کرنا عید کی خوشیوں کو کم کرنا ہوگا
Sentence
 عید کی نماز سے قبل صدقہ فطر کی ادائيگی ضروری ہے اور اس کے ساتھ ہی صاحب حیثیت افراد عام طور پر رمضان کے مہینے مین ہی زکواۃ نکالتے ہیں اور خیر خیرات کا دارودورہ رہتا ہے
Sentence
 سفید پوش رشتہ داروں اور غربا کی مدد کا یہ انوکھا طریقہ اسلام میں پایا جاتا ہے
Sentence
 اللہ کی دی ہوئی نعمتوں کی ایسی تقسیم بے مثال ہے
Sentence
عصر حاضر نے عید کی رنگینیوں کو قدرے پھیکا کر دیا ہے
Sentence
 نہ عید کارڈ سے سجی دکانیں نظر آتی ہیں اور نہ ڈاک خانے کے چکر لگتے ہیں
Sentence
 خاکی وردی میں ملبوس ڈاکیہ اب قصے کہانیوں تک محدود ہو کر رہ گیا ہے
Sentence
عید کارڈ پر چھپے پیارے پیارے پیغامات کسی کے انتظار کے بغیر ای میل پر دستیاب ہیں
Sentence
ہلال عید کے دیدار کے ساتھ ہی بازاروں کی چہل پہل دگنی ہو جاتی ہے
Sentence
 قطار در قطار سویوں کی دکانوں پر گاہک ٹوٹا پڑتا ہے اور ساتھ ہی لگی خشک میوں کی دکانیں بادام، پستہ، ناریل اور چھوہاروں کا ڈھیر لگائے گاہکوں کو اپنی طرف بلاتی ہیں
Sentence
جواں سال لڑکیاں چوڑیوں کی دکانوں پر کھڑی چوڑی والے سے مناسب دام کی بحث کر رہی ہیں تو مہندی والا نازک ہاتھوں پر گل بوٹے بنانے میں مصروف ہے
Sentence
 خریداری میں مرد بھی پیچھے نہیں
Sentence
 عید کی نماز کا کرتا، پاجاماہ، ٹوپی، رومال سبھی کچھ تو خریدنا ہے
Sentence
خاتون خانہ باورچی خانے میں سوئیوں کی تیاری میں لگی ہیں
Sentence
 کہیں شیر کا دودھ ابل رہا ہے تو کہیں بادام پستے تراشے جا رہے ہیں
Sentence
 ایک گوشے میں کباب کا مصالحہ تیار ہو رہا ہے، تو کہیں بریانی کے گوشت، مرغ مسلم میوؤں سے بھر کر باندھا جا رہا ہے اور کہیں صبح کے ناشتے کی تیاری
Sentence
یہ عید عام طور پر سو‏ئیوں کی عید کہلاتی ہے اور سوئیاں بھی کئی اقسام کی اور ہر ایک ذائقہ الگ اور جان لیوا
Sentence
غرض عید کیا آئی گھر سے باہر اور گھر کے اندر ہر کوئی مصروف لیکن تھکن کا احساس نہیں کیونکہ کل عید ہے
Sentence
رنگین بٹوئے لیے بزرگوں کو سلام کرکے بچے عیدی بٹور رہے ہیں اور اہل خانہ ایک دوسرے سے گلے مل کر عید کی مبارکباد دے رہے ہیں
Sentence
کہیں شرارتیں ہیں اور کہیں شوخیاں اور کیوں نہ ہو کہ موقعہ بھی ہے دستور بھی