پاکستان ہاکی فیڈریشن نے سابق اولمپیئن حنیف خان کو منیجر اور ہیڈ کوچ کے عہدے سے ہٹاتے ہوئے ایک اور سابق اولمپیئن فرحت خان کو ہاکی ٹیم کا نیا منیجر اور ہیڈ کوچ مقرر کردیا ہےحنیف خان دسمبر سنہ 2015 میں پاکستانی ہاکی ٹیم کے ہیڈ کوچ اور منیجر مقرر کیے گئے تھے پاکستان کی ہاکی ٹیم کے موجودہ کوچ خواجہ جنید کو بھی اپنے عہدے سے ہٹا دیا گیا ہےپاکستان ہاکی فیڈریشن نے ملک شفقت اور محمد سرور کو فرحت خان کی معاونت کے لیے کوچ مقرر کیا ہےسابق اولمپیئن رشید جونیئر کی سربراہی میں قائم قومی سلیکشن کمیٹی بھی تبدیل کردی گئی ہے اور حسن سردار کو نئی سلیکشن کمیٹی کا چیئرمین بنا دیا گیا ہے جبکہ کمیٹی کے دیگر اراکین میں ایاز محمود اور مصدق حسین شامل ہیںکوچنگ سٹاف اور سلیکشن کمیٹی میں یہ تبدیلی پاکستانی ہاکی ٹیم کی ورلڈ کپ کوالیفائنگ راؤنڈ میں مایوس کن کارکردگی کے بعدعمل میں آئی ہےیاد رہے کہ لندن میں ہونے والے ورلڈ کپ کوالیفائنگ راؤنڈ میں پاکستان کی ہاکی ٹیم نے دس ٹیموں میں سے ساتویں پوزیشن حاصل کی تھی وہ اس ٹورنامنٹ میں صرف چین اور سکاٹ لینڈ کو ہرانے میں کامیاب ہو سکی تھی جبکہ اسے انڈیا نے (دو مرتبہ)، ہالینڈ، ارجنٹائن اور کینیڈا نے شکست دی تھی پاکستانی ٹیم ان سات میچوں میں صرف نو گول کرنے میں کامیاب ہوئی جبکہ اس کے خلاف 28 گول ہوئے تھےپاکستانی ٹیم کی اس مایوس ترین کارکردگی کے باوجود ٹیم کے کوچ خواجہ جنید نے وطن واپسی پر یہ بیان دیا تھا کہ ان کا اصل ہدف ورلڈ کپ کے لیے کوالیفائی کرنا تھا جو پورا کرلیا گیا ہاکی ورلڈ کپ آئندہ سال انڈیا میں کھیلا جائے گا