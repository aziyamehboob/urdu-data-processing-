
Sentence
انڈيا کی ریاست مہاراشٹر میں کاشت کاروں نے اپنے مطالبات منوانے کے لیے ہڑتال شروع کی تھی اور اب وہ احتجاج کرتے ہوئے سڑکوں پر اتر آئے ہیں
Sentence
 ہڑتال کا آغاز جمعرات کی صبح سے ہوا تھا اور اب کسانوں نے زراعت سے منسلک مصنوعات کو لے جانے والی گاڑیوں کا پہیہ جام کرنا شروع کردیا ہے
Sentence
 مقامی صحافی سمر کھڑس نے موجودہ صورت حال کے بارے بی بی سی کو بتایا ہے کہ ابھی تک تو حالات قابو میں ہیں لیکن اگر حکومت نے وقت پر مناسب اقدامات نہیں کیے تو مشکلات پیدا ہو سکتی ہیں
Sentence
 ان کا کہنا تھا کہ اس تحریک کو کئی ریاستی کسان تنظیموں کی حمایت حاصل ہے
Sentence
 کسانوں کا مطالبہ ہے کہ ان کی پیداوار کی بہترین قیمت ملے اور ان کے قرض معاف کیے جائیں
Sentence
 سبزیاں، پھل، دودھ، پولٹری سے منسلک اشیا اور گوشت لے کر ممبئی، پونے، ناسک اور اورنگ آباد جانے والی گاڑیوں کو کسانوں کے غصے کا سامنا کرنا پڑ رہا ہے
Sentence
 سمر کھڑس کے مطابق ان ٹرینوں کے ساتھ توڑ پھوڑ کرنے کی بھی خبریں ہیں جو ضروری اشیا فراہم کرتی ہیں
Sentence
ناسک سے ممبئی اور تھانے میں ضروری اشیا کی فراہمی وسیع پیمانے پر ہوتی ہے
Sentence
 لیکن یہاں کے کسان 800 کلومیٹر سے زیادہ طویل ممبئی ناگ پور کے درمیان راہداری کے لیے کاشت کاروں کی زمین حاصل کرنے کی بھی مخالفت کر رہے ہیں
Sentence
 ان کے مطابق اگر یہ تحریک طول پکڑتی ہے تو ظاہر ہے مسئلہ شدت اختیار کر جائے گا اور اس کا اثر دہلی تک محسوس ہو سکتا ہے
Sentence
 كھڑس کا کہنا ہے: 'ممبئی بین الاقوامی کاروبار کا گڑھ  ہے
Sentence
 ریاست اور مرکز دونوں میں بی جے پی کی حکومت ہے
Sentence
 تو اگر یہ تحریک طول پکڑتی ہے تو اس کی آواز دہلی تک گونجے گی
Sentence
'’مون سون اچھا ہوتا ہے تو فصل اچھی ہوتی ہے
Sentence
 لیکن فصل اچھی ہوئی تو قیمت بھی اچھی ملنی چاہیے تاہم کسانوں کو قیمت اچھی نہیں ملتی ہے
Sentence
 ‘ارہر اور سویابین کے معاملے میں کسانوں کو کافی نقصان اٹھانا پڑا ہے
Sentence
 سبزیوں کے معاملے میں تو کسان بری طرح پریشان ہیں اور ٹماٹر تو کوڑیوں کے دام بک رہے ہیں
Sentence
مہاراشٹر پیاز کی پیداوار کے معاملے میں اوّل نمبر ہے
Sentence
 ناشك ضلع میں سب سے زیادہ پیاز پیدا ہوتا ہے جہاں پیاز چار روپے کلو فروخت ہو رہا ہے
Sentence
 ایسی صورت حال سے کسان ناراض ہیں
Sentence
 سمر کھڑس کے مطابق آزاد ہندوستان کا یہ پہلا موقع ہے جب کسانوں نے ہڑتال کا اعلان کیا ہے
Sentence
 کسان اس کمیشن کی سفارشات کو نافذ کرنے کا مطالبہ کر رہے ہیں جس میں کہا گیا ہے کہ کسانوں کی جتنی لاگت لگتی ہے اس سے 50 فیصد زیادہ قیمت انھیں ملنی چاہیے
Sentence
 کسان اپنے قرضوں کی معافی کا مطالبہ بھی کر رہے ہیں
Sentence
 اگر حکومت ان مطالبات کو تسلیم کر لیتی ہے تو کسان اپنی اس تحریک سے پیچھے ہٹ جائیں گے
Sentence
 سمر کھڑس کے مطابق ریاستی حکومت اپنے کسانوں کو نظر انداز کر رہی ہے اور حکومت کو چاہیے کہ یا تو وہ  آزاد بازار کی پوزیشن کو قبول کرے یا پھر اسے کنٹرول بازار کے راستے پر چلنا چاہیے
Sentence
انھوں نے کہا کہ زرعی معاشیات سے متعلق اس حکومت کی سوچ اور سمجھ بہت ہی سطحی نوعیت کی ہے