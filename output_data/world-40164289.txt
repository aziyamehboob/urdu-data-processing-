بیئٹرس ہیورے شمالی فرانس کے ساحلی علاقے میں سورج طلوع ہونے سے پہلے اپنے محبوب کو ایک چھوٹی سی کشتی میں برطانیہ تک کا سفر کرتے دیکھ رہی تھیں کیا وہ اپنے محبوب سے دوبارہ مل پائیں گی کہیں ایسا تو نہیں کہ وہ انھیں اپنا مقصد حاصل کرنے کے لیے بیوقوف بنا کر چل پڑا وہ اس شخص سے بس چند ہی ہفتے پہلے ملیں تھیں اور اس کا ایک ہی خواب تھا، برطانیہ میں نئی زندگی کشتی کے افق پار کرنے پر بیئٹرس اپنی گاڑی میں واپس آکر بیٹھیں وہ پر امید بھی تھیں مگر ساتھ ہی غیر یقینی کی حالت بھی تھی پینتالیس برس کی بیئٹرس فرانس میں انتہائی دائیں بازو کی جماعت فرنٹ نیشنل کی ممبر رہ چکی ہیں اور بقول اُن کے وہ ایک نسل پرست پولیس اہلکار کی بیوہ ہیں اُنھوں نے ایک پناہ گزین جو اِن کا محبوب بھی ہے اُسے کیلے میں پناہ گزینوں کے کیمپ سے برطانیہ فرار ہونے میں مدد دیاُنھوں نے اپنی زندگی کے واقعات ایک کتاب میں رقم کیے جس کا نام 'کیلے مون امور' ہے اور اس کتاب میں اس لمحے کے بارے میں لکھا جب اُنھوں نے ترس کھا کر ایک پناہ گزین کو سواری دی اور پھر سب کچھ بدل گیابیئٹرس کے مطابق 2010 میں وفات سے پہلے اُن کے شوہر کیلے میں پناہ گزینوں کے کیمپ میں تعینات تھے اور اُن کا مقصد کیمپ سے بھاگ کر برطانیہ پہنچنے کی کوشش کرنے والے پناہ گزینوں کی کوششوں پر قابو پانا تھاپولیس اہلکار کی حیثیت سے اُنھیں کسی سیاسی جماعت میں شمولیت کی اجازت نہیں تھی اسی لیے اپنے شوہر کے کہنے پر وہ فرنٹ نیشنل کی فعل ممبر بنیں بیئٹرس کے مطابق وہ اپنے شوہر کی طرح نسل پرست تو نہیں تھیں مگر فرانس میں غیرملکیوں کی آمد پر پریشان ضرور تھیںایک سرد رات جب وہ کام سے گھر لوٹ رہیں تھیں تو اُنھیں راستے میں ایک سوڈانی لڑکے پر رحم آگیا اور اُنھوں نے اُسے اپنی گاڑی میں کیلے میں پناہ گزینوں کے کیمپ تک سواری دیوہاں حالات دیکھ کر اُنھیں ایسا لگا جیسے وہ کسی جنگ زدہ علاقے میں ہیں اور یہیں سے اُن کی کایا پلٹیانھوں نے نہ صرف خود بلکہ اپنے عزیزوں اور رشتہ داروں کو کیمپ میں مقیم لوگوں کی مدد کرنے کے لیے آمادہ کیا اور ان کے لیے کھانے اور کپڑوں کا انتظام کرنا شروع کیا اور اسی دوران ایک دن اُن کی نظر مختار پر پڑی ایک چونتیس برس کا سابق ٹیچر جو اپنا مذہب تبدیل کرنے کے بعد ایران سے جبر اور تشدد سے بچ کر بھاگا تھا اُن کی مختار سے ملاقات اُن دنوں میں ہوئی جب اُس نے کیلے کے پناہ گزینوں کے کیمپ میں انتہائی خراب حالات کے خلاف احتجاج کرنے کے لیے اپنے ہونٹ سیے ہوئے تھے  بیئٹرس کے مطابق جب وہ مختار سے ملیں تو اُس نے انھیں چائے پلانے کی دعوت دی 'اُس کی نظر تھی اور اُس کا دھیماپن اُس کے ہونٹ سلے ہوئے تھے مگر اُس نے پوچھا کیا آپ چائے پییں گی'یہ ملاقات محبت میں بدلی اور سب دوستوں کے منع کرنے کے باوجود اُنھوں نے مختار اور اُس کے کچھ دوستوں کو اپنے گھر ٹھرا لیا وہ اپنے محبوب کے مقاصد کے بارے میں بخوبی واقف تھیں مختار کئی بار برطانیہ جانے کی ناکام کوشش کر چکے تھے پھر مختار اور اُن کے دو دوستوں نے بیئٹرس کو 1000 یورو دیے تاکہ وہ ان کے لیے ایک چھوٹی کشتی خریدیںبیئٹرس نے بالکل ایسا ہی کیا اور پھر ایک دن مختار اور اس کے دو ساتھی جنھوں نے کبھی کشتی کی کمان نہیں سنبھالی تھی، برطانیہ کے سفر پر نکل پڑے برطانیہ پہنچنے سے پہلے ہی وہاں کوسٹ گاڑڈز کو انھیں بازیاب کرنا پڑا کیونکہ ان کی کشتی ڈوبنے لگی تھی بازیاب ہونے کے بعد انھیں برطانیہ میں پناہ دے دی گئیاور بس پھر بیئٹرس ہر دوسرے ہفتے اپنے محبوب سے ملنے برطانوی شہر شیفیلڈ جاتی تھیں جہاں مختار کو ایک ہوسٹل میں رکھا گیا تھا مگر یہ معاشقہ خوشی خوشی ختم نہیں ہوتا پچھلے سال اگست میں بیئٹرس کو انسانی سمگلنگ کے الزام میں گرفتار کیا گیا انھیں یہ الزام مذاق لگتا ہے کہ انھوں نے پیسے کے لیے یہ سب کچھ کیا اگر اُن پر الزام ثابت ہوا تو انھیں دس سال سزا اور 750000 یورو جرمانہ ہوسکتا ہے بیئٹرس کو ریاست کے لیے خطرہ سمجھے جانے والے افراد کی فہرست میں بھی شامل کر دیا گیا ہے اس فہرست میں تقریباً سب ہی افراد اسلامی شدت پسند ہیں بیئٹرس کو اس بات پر ہنسی آتی ہےمگر جب اُن سے پوچھا گیا کہ کیا یہ سب کچھ کرنے کی جو قیمت ادا کرنی پڑ رہی ہے وہ زیادہ بھاری تو نہیں تو انھوں نے ہنس کر جواب دیا 'آپ پیار کے لیے کچھ بھی کر سکتے ہیں'    