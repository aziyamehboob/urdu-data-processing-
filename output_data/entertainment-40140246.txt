
Sentence
پاکستان میں موسیقی سے شغف رکھنے والے لوگوں کے لیے نامور گٹارسٹ اور گلوکار عامر ذکی کا نام کسی سند سے کم نہ تھا
Sentence
 ان کا شمار ایسے مایہ ناز آرٹسٹوں میں ہوتا تھا جنہوں نے اپنے فن سے پاکستان کا نام موسیقی کی دنیا میں اونچا کیا
Sentence
2 جون کو عامر ذکی کو دل کا دورہ پڑا جو جان لیوا ثابت ہوا، یوں صرف 49 سال کی عمر میں وہ اپنے لاتعداد مداحوں کو سوگوار چھوڑ گئے
Sentence
عامر ذکی 8 اپریل 1968 کو سعودی عرب میں پیدا ہوئے
Sentence
 انہیں بچپن سے ہی موسیقی سے لگاؤ تھا اور یہی وجہ تھی کہ اس وقت کے مایہ ناز پاپ سنگر عالمگیر نے انہیں اپنے ساتھ شامل کیا
Sentence
 عامر ذکی نے عالمگیر کے ساتھ متعدد ورلڈ ٹورز کیے جس کے بعد ان کا شمار پاکستان کے ابھرتے ہوئے گٹار بجانے والوں میں ہونے لگا، یہ وہی وقت تھا جب پاکستان میں میوزک کی دنیا میں سٹرنگز، لائیو وائیرز سمیت کئی بینڈز منظر عام پر آچکے تھے
Sentence
کچھ ہی عرصے بعد میوزک چینل چارٹس میں عامر ذکی کا پہلا گیت ’منی‘ ریلیز ہوا جسے شائقین نے بے حد پسند کیا، انگریزی زبان کا یہ سنگل عامر ذکی کی البم سگنیچز کی زینت بنا جسے 1995 میں سانک نے ریلیز کیا تھا
Sentence
اس البم کا ایک اور گیت ’تم ہی تو ہو‘ آج بھی شائقین میں بے حد مقبول ہے، عامر ذکی نے نہ صرف یہ گانا گایا تھا بلکہ اس کے بول بھی خود ہی لکھے تھے
Sentence
90 کی دہائی میں عامر ذکی نے وائٹل سائنز کے ساتھ بھی کام کیا لیکن البم ’ہم تم‘ کی ریلیز سے پہلے ہی انہیں اختلافات کی وجہ سے بینڈ سے فارغ کردیا گیا
Sentence
عامر ذکی نے میوزیکل بینڈ آواز کے ساتھ بھی کچھ کنسرٹس کیے لیکن ان کا دل سولو کیرئیر میں ہی تھا
Sentence
ان کے پہلے البم کو پاکستان میں اتنی شہرت نہیں ملی جنتا کہ انگلینڈ میں، جہاں انہیں کئی ایوارڈز سے بھی نوازا گیا
Sentence
2007 میں عامر ذکی کا دوسرا البم ’رف کٹ‘ ریلیز ہوا جس میں حدیقہ کیانی کے ساتھ ان کا گیت ’اس بار ملو‘ کافی مقبول ہوا
Sentence
 عامر ذکی کے دونوں البمز میں گیت کم اور زیادہ انسٹرومینٹل شامل تھے اور اس کی وجہ ان کی مختلف سازوں سے ہم آہنگی تھی
Sentence
تین سال قبل وہ کوک سٹوڈیو کا حصہ بھی بنے تھے لیکن صرف ایک سیزن کے بعد انہوں نے اس سے بھی کنارہ کشی اختیار کرلی
Sentence
بہت کم لوگوں کو اس بات کا پتہ ہے کہ عامر ذکی اپنے گٹار خود تخلیق کیا کرتے تھے
Sentence
 اپنے آخری دنوں میں وہ بیمار رہنے لگے تھے، پاکستان میں موسیقی کے شعبے میں اتار چڑھاؤ کی وجہ سے بھی وہ کافی دلبرداشتہ تھے اور نوجوانوں کو گٹار سکھا کر اپنا گزر بسر کرتے تھے
Sentence
پاکستان کے نامور گلوکاروں احمد رشدی اور اخلاق احمد کی طرح عامر ذکی بھی کم عمری میں ہی اس دنیا سے رخصت ہوگئے، ان کی عمر صرف 49 برس تھی اور ان کے انتقال سے جو خلا پیدا ہوا ہے اسے پر کرنا ناممکن ہوگا
Sentence
 