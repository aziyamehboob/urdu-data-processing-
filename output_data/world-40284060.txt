
Sentence
امریکی صدر ڈونلڈ ٹرمپ نے بتایا ہے کہ واشنگٹن ڈی سی کے مضافات میں ری پپبلیکن پارٹی کے قانون سازوں پر بیس بال کی پریکٹس کے دوران فائرنگ کرنے والے شخص کو ہلاک کر دیا گیا ہے
Sentence
 زخمی ہونے والے پانچ افراد میں سے ایک ہاؤس آف رپریزینٹیٹو کے سینئر رہنما سٹیو سکلیز، جو کہ شدید زخمی ہوئے ہیں، اور پولیس کے دو اہلکار بھی شامل تھے
Sentence
 حملہ آور کی شناخت کر لی گئی ہے اور بتایا گیا ہے کہ جمیز ٹی ہوجکنس امریکی ریاست الینوائے کا رہائشی تھا جسے پولیس نے ایک مقابلے میں ہلاک کر دیا
Sentence
 صدر ٹرمپ نے اس حملے کی شدید مذمت کی اور کہا کہ یہ 'وحشیانہ حملہ' تھا
Sentence
 انھوں نے مزید کہا کہ 'ہم سب کے آپس میں اختلافات ہو سکتے ہیں لیکن ایسے وقتوں میں یہ ضروری ہے کہ وہ تمام لوگ جو ہمارے ملک کے دارالحکومت میں کام کرتے ہیں، وہ یہاں اس لیے ہیں کیونکہ وہ اس ملک سے محبت کرتے ہیں
Sentence
'واقعے کے بعد صدر ٹرمپ نے واشنگٹن کے ہسپتال جہاں سٹیو سکلیز زیر علاج ہیں، ان کی عیادت کی اور ان کو 'محب وطن اور باہمت' قرار دیا
Sentence
حملہ آور کے بارے میں اس کی بیوی کی دی ہوئی معلومات سے علم ہوا ہے کہ 66 جمیز ٹی ہوجکنس دو ماہ قبل ریاست ورجینیا آیا تھا
Sentence
 اس کے فیس بک پر دی گئی معلومات کے مطابق وہ ری پبلیکن پارٹی اور صدر ڈونلڈ ٹرمپ کا مخالف تھا اور گذشتہ سال ہونے والی صدارتی مہم کے دوران ڈیموکریٹک امیدوار برنی سینڈرز کا حامی تھا
Sentence
 الیگزانڈریا علاقے کے پولیس کے سربراہ مائیکل براؤن کے مطابق حملہ ہونے کے تین منٹ کے اندر پولیس اہلکار جائے وقوع پر پہنچ گئے تھے جہاں انھوں نے جیمز ہوجکنس سے مقابلہ کیا
Sentence
 امریکی ایوان کے سپیکر پال ریان نے ایوان میں کہا کہ 'ہم سب متحد ہیں اور ہم میں سے کسی پر بھی حملہ، ہم سب پر حملہ ہے
Sentence
'