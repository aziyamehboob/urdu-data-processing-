بنگلہ دیش میں حکام کا کہنا ہے کہ طوفانی بارشوں کے باعث ملک کے جنوب مشرقی کوہستانی علاقے میں مٹی کے تودے گرنے کے واقعے میں مرنے والوں کی تعداد 135 ہوگئی ہے حکام کے مطابق مرنے والوں میں پانچ فوجی بھی شامل ہیںچٹاگونگ کے کوہستانی علاقے میں متاثرہ مقامات پر امدادی کام جاری ہے حکام کا کہنا ہے کہ سینکڑوں افراد ابھی بھی لاپتہ ہیں جبکہ امدادی کارکنوں کو دور دراز کے علاقوں تک پہنچنے میں دشواریوں کا سامنا ہےامدادی کارروایئوں میں بھی بارش کی وجہ سے خلل پڑ رہا ہے مواصلات اور بجلی کا نظام بھی درہم برہم ہو گیا ہےابھی تک تقریبا چار ہزار افراد کو محفوظ مقامات تک پہنچایا گیا ہے خیال رہے کہ شدید بارش سے منگل کو مٹی کے تودے گرنے کے واقعات رونما ہوئے تھےخبر رساں ادارے اے ایف پی سے بات کرتے ہوئے بنگلہ دیش کے ادارے برائے ڈزاسٹر مینجمینٹ کے سربراہ ریاض احمد نے کہا کہ ’ہم کئی متاثرہ علاقوں تک نہیں پہنچ سکے ہیں بارشیں رکیں گی تو ہمیں اس تباہی کا درست اندازہ ہو سکے گا اور اس کے بعد امدادی کارروائیاں کی جائیں گی‘سب سے زیادہ متاثر ضلع رنگامتی ہے اور اس کے اہم شہر کا راستہ ملک کے باقی حصوں سے منقطع ہےرنگامتی ضلعے کی انتظامیہ کے ترجمان نے بتایا کہ صرف ان کے ضلع میں 100 افراد ہلاک ہوئے ہیںفوج کے ترجمان نے بتایا کہ رنگامتی میں چند فوجی ایک مٹی کا تودہ گرنے کے بعد راستہ صاف کر رہے تھے جب ان پر ایک اور تودہ گر گیادوسری جانب خبر رساں ادارے اے پی پی کے مطابق بنگلہ دیش میں مون سون کی شدید بارشوں کے باعث ہلاک ہونے والوں کی تعداد 134 ہےاے پی پی کے مطابق ہلاک ہونے والوں میں ایک ہی خاندان کے تین بچے بھی شامل ہیںامدادی کارکنوں کے چٹاگانگ میں دور دراز علاقوں تک پہنچنے کے بعد پولیس نے خبردار کیا ہے کہ ہلاکتوں میں مزید اضافے کا خدشہ ہے پولیس کے مطابق ٹیلی فون اور آمد و رفت کا سلسلہ منقطع ہو گیا ہےبارشوں کی وجہ سے بنگلہ دیش کے دارالحکومت ڈھاکہ اور دوسرے اہم شہر چٹاگانگ میں بھی ٹریفک میں خلل پڑا ہےگذشتہ ماہ آنے والے سائیکلون مورا سے آٹھ افراد ہلاک ہوئے تھے جبکہ ملک کے جنوب مشرقی علاقے میں ہزاروں افراد بے گھر ہوگئے تھے جبکہ دس لاکھ افراد کو احتیاطی وجوہات کی بنا پر ان کے گھروں سے محفوظ مقامات پر منتقل کر دیا گیا تھا