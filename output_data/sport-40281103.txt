
Sentence
پاکستان شاندار انداز میں انگلینڈ کی ٹیم کو آٹھ وکٹوں سے شکست دے کر آئی سی سی چیمپیئنز ٹرافی کے فائنل میں پہنچ گیا ہے
Sentence
چیمپیئنز ٹرافی میں پاکستان فائنل کھیلنے کا اعزاز پہلی مرتبہ حاصل کر رہا ہے
Sentence
٭ ٭ ٭ پاکستان سیمی فائنل میں انگلینڈ سے جیت جائے گا اور وہ بھی اتنی آسانی سے
Sentence
 منگل کی شام تک کوئی یہ سوچ بھی نہیں سکتا تھا
Sentence
انڈیا کی ٹیم سے شکست کے بعد پاکستان کی ٹیم کو تو تقریباً ’رائٹ آف‘ ہی کر دیا گیا تھا
Sentence
سابق پاکستانی کپتان رمیز راجہ کہ مطابق یہ صرف پاکستان کی ٹیم ہی ہے جو اتنی جلد اپنے آپ کو تبدیل کر کے دنیا کو حیران کر سکتی ہے
Sentence
پاکستان اس سے قبل تین مرتبہ سیمی فائنل کھیل چکا ہے لیکن کبھی فائنل میں نہیں پہنچا
Sentence
کارڈف میں انگلینڈ کے خلاف میچ میں پاکستان نے اپنی اننگز کا آغاز بڑے پر اعتماد انداز میں کیا اور پہلے آٹھ اوور میں سکور بورڈ پر 35 کا ہندسہ ٹوٹل کے سامنے نظر آنے لگا
Sentence
انگلینڈ کے بولر خاص طور پر وڈ بہت نپی تلی اور جارحانہ بولنگ کر رہے تھے اور چھٹے اوور کی پہلی تین گیندوں پر انھوں نے آف سٹمپ پر جس انداز میں اظہر علی کو بیٹ کیا اس سے ایک لمحے کو پاکستانی کیمپ میں پریشانی تو ضرور ہوئی ہو گی
Sentence
دوسری طرف فخر زمان بڑے اطمینان سے بیٹنگ کر رہے تھے
Sentence
 وڈ نے آٹھویں اوور میں فخر کو ایک شاٹ بال کی جسے انھوں نے بڑی خوبصورتی سے باؤنڈری کی راہ دکھائی
Sentence
بولروں اور بلے بازوں کی اس کشمکش میں اگلی بال وڈ نے دوبارہ شاٹ کرائی لیکن فخر نے آخری لمحے پر اسے چھوڑ دیا
Sentence
 وڈ ہاتھ آدھے ہوا میں بلند کیے اور اس کے بعد سر جھکا کر اگلی بال کرانے چلے پڑے
Sentence
پہلے دس اوور کے اختتام پر پاکستان نے بغیر کسی نقصان کے 49 رن بنالیے تھے 
Sentence
دس اوور کے بعد انگلینڈ نے بولنگ میں پہلی تبدیلی کی اور وڈ کی جگہ بین سٹوکس گیند کرنے آئے
Sentence
 سٹوکس کے اوور کی چوتھی گیند پر اظہر علی نے لانگ لیگ کی طرف زور دار چوکا لگایا
Sentence
 عادل رشید لانگ لیگ پر فیلڈ کر رہے تھے لیکن وہ بال تک نہیں پہنچ سکے اور بال چشمِ زدن میں باؤنڈری لائن پار کر گئی
Sentence
12ویں اوور کی پہلی گیند سٹوکس نے شارٹ بال کرائی جس کو اظہر علی نے ہک کیا اور بال باؤنڈری لائن کے پار جا کر گری
Sentence
 اس اوور میں سٹوکس نے ایک وائڈ بال کرائی اور اس سے اگلی گیند پر اظہر علی نے پوائنٹ پر زبردست چوکا لگایا جہاں بیرسٹو بھاگتے ہی رہ گئے اور گیند باؤنڈری پار چلی گئی
Sentence
بارہویں اوور کے بعد انگلینڈ نے ایک اور تبدیلی کی اور مورگن نے پلنکٹ کو بالنگ کے لیے بلایا
Sentence
 پلنکٹ کی تیسری گیند لیگ سائڈ پر تھی اس کو فخر نے لانگ لیگ کی راہ دکھائی اور گیند باؤنڈری لائن پار ہو گئی
Sentence
14ویں اوور کے اختتام پر پاکستان کے بلے بازوں نے بغیر کسی نقصان کے 81 رن بنا لیے جو ستمبر 2010 کے بعد سے انگلینڈ کے خلاف پاکستان کا اوپنگ پارٹنرشپ میں سب سے بڑا سکور تھا
Sentence
15ویں اوور میں بولنگ میں ایک اور تبدیلی کی گئی اور عادل رشید کو مورگن نے بولنگ کرنے کو کہا
Sentence
17ویں اوور کی آخری گیند پر فخر نے پلنکٹ کو زبردست چوکا لگایا
Sentence
انگلینڈ کی بولنگ بالکل معمولی نظر آ رہی تھی اور ابھی تک پاکستانی اوپنر بغیر کسی پریشانی کے کھیل رہے تھے
Sentence
فخر زمان نے 18ویں اوور میں اپنی نصف سنچری مکمل کی جو ان کی اس ٹورنامنٹ میں دوسری نصف سنچری تھی
Sentence
 انگلینڈ کے خلاف انھوں نے اپنی نصف سنچری 49 گیندوں پر مکمل کی
Sentence
19ویں اوور میں بالنگ میں ایک اور تبدیلی ہوئی اور معین علی کو گیند کرنے کے لیے بلایا گیا
Sentence
پاکستان نے اس اوور کی دوسری گیند پر اپنی سنچری مکمل کی
Sentence
 اس سنچری میں دو چھکے اور پانچ چوکے بھی شامل تھے
Sentence
 انگلینڈ کی اننگز کوئی چھکا نہیں لگا تھا
Sentence
اس اوور کی آخری گیند پر فخر نے تھوڑی سے وکٹیں چھوڑیں اور معین علی کی گیند کو باؤنڈری کی راہ دکھائی
Sentence
20ویں اوور میں دوبارہ وڈ کو بولنگ ملی اور انھوں نے اظہر علی کو ایک مرتبہ پھر پہلی تین گیندوں پر بیٹ کیا
Sentence
21ویں اوور میں عادل رشید کو ٹف ریور اینڈ سے بالنگ کے لیے بلایا گیا
Sentence
اظہر علی نے 21ویں اوور میں وڈ کی پہلی گیند پر چوکا لگا کر اپنی نصف سنچری مکمل کی
Sentence
اظہر علی نے انڈیا کے خلاف میچ میں بھی نصف سنچری سکور کی تھی
Sentence
 انگلینڈ کے خلاف یہ ان کی چوتھی نصف سنچری تھی
Sentence
وڈ کے اس اوور میں فخر کے خلاف وکٹ کے پیچھے کیچ کی اپیل ہوئی اور اس مرتبہ مورگن نے تھرڈ ایمپائر سے رجوع کرنے کا فیصلہ کیا
Sentence
 لیکن ٹی وی ری پلے میں گیند فخر کے بلے کے بجائے ان کی کمر کو چھو کر وکٹ کیپر کے پاس گئی تھی
Sentence
فخر زمان اس کے اگلے ہی اوور میں عادل رشید کی گیند پر بیٹ ہوئے اور کیپر نے انھیں سٹمپ کر دیا
Sentence
فخر زمان 57 رنز بناکر آوٹ ہوئے انھوں نے یہ رنز 58 گیندوں پر بنائے 
Sentence
 انھوں نے اپنی اننگز میں سات چوکے لگائے
Sentence
فخر زمان کے بعد بابر اعظم کھیلنے آئے اور پہلی ہی گیند پر ایک رن بنا کر اپنا کھاتا کھولا
Sentence
23ویں اوور میں بابر اعظم نے دو تین قدم باہر نکل کر عادل رشید کو لانگ آن پر چھکاجڑ دیا
Sentence
 یہ پاکستان کی اننگز کا تیسرا چھکا تھا
Sentence
25ویں اوور کے  ختم ہونے پر پاکستان نے142 رن بنا لیے تھے اور اسے میچ جیتنے کے لیے 212 رن بنانے تھے
Sentence
ستائس واں اوور جب ختم ہوئے تو پاکستان کا سکور ایک سو باون پر پہنچ گیا تھا اور اس کا صرف ایک کھلاڑی آؤٹ ہوا تھا
Sentence
پاکستان کی 50 رن کی دوسری شراکت بابر اعظم اور اظہر علی کے درمیان ہوئی
Sentence
 یہ نصف سنچری انھوں نے انسٹھ گیندوں پر بنائی جس میں ایک چھکا اور دو چوکے بھی شامل تھے
Sentence
اظہر علی 32 ویں اوور میں وڈ کی گیند پر بولڈ ہو گئے
Sentence
پاکستان نے اپنے 200 رن بابر اعظم کے ایک شاندار چوکے سے مکمل کیے اور یہ 35 واں اوور ہی تھا
Sentence
معین علی نے انگلینڈ کی طرف سے 37واں اوور کرایا جس میں دو زبردست چوکے لگے اور اس کے بعد حفیظ نے دوڑ کر رن بنایا اور یوں پاکستان نے انگلینڈ کا سکور برابر کر دیا
Sentence
وننگ شاٹ حفیظ کے حصے ہی میں آئی اور انھوں نے چوکا لگایا اور جیت پاکستان کی ہو گئی
Sentence
برمنگھم میں جمعرات کو بھارت اور بنگلہ دیش کے درمیان دوسرا سیمی فائنل کھیلا جانا ہے اور اگر اس میں وراٹ کوہلی کی ٹیم بنگال کے شیروں کو ہرانے میں کامیاب ہو گئے تو یہ پہلا موقع ہو گا کہ پاکستان اور انڈیا، دو روایتی حریف اور ہمسائے ایک روزہ کرکٹ کے کسی بین الاقوامی ٹورنامنٹ کے فائنل میں آمنے سامنے ہوں گے
Sentence
دوسری طرف اگر بنگلہ دیش نے کامیابی حاصل کر لی تو یہ بھی ان کا کسی ٹورنامنٹ میں پہلا فائنل ہو گا
Sentence
 بنگلہ دیش کی ٹیم چیمپیئنز ٹرافی کا سیمی فائنل بھی پہلی مرتبہ کھیلے گی