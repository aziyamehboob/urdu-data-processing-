
Sentence
پاکستان ہاکی فیڈریشن نے سابق اولمپیئن حنیف خان کو منیجر اور ہیڈ کوچ کے عہدے سے ہٹاتے ہوئے ایک اور سابق اولمپیئن فرحت خان کو ہاکی ٹیم کا نیا منیجر اور ہیڈ کوچ مقرر کردیا ہے
Sentence
حنیف خان دسمبر سنہ 2015 میں پاکستانی ہاکی ٹیم کے ہیڈ کوچ اور منیجر مقرر کیے گئے تھے
Sentence
 پاکستان کی ہاکی ٹیم کے موجودہ کوچ خواجہ جنید کو بھی اپنے عہدے سے ہٹا دیا گیا ہے
Sentence
پاکستان ہاکی فیڈریشن نے ملک شفقت اور محمد سرور کو فرحت خان کی معاونت کے لیے کوچ مقرر کیا ہے
Sentence
سابق اولمپیئن رشید جونیئر کی سربراہی میں قائم قومی سلیکشن کمیٹی بھی تبدیل کردی گئی ہے اور حسن سردار کو نئی سلیکشن کمیٹی کا چیئرمین بنا دیا گیا ہے جبکہ کمیٹی کے دیگر اراکین میں ایاز محمود اور مصدق حسین شامل ہیں
Sentence
کوچنگ سٹاف اور سلیکشن کمیٹی میں یہ تبدیلی پاکستانی ہاکی ٹیم کی ورلڈ کپ کوالیفائنگ راؤنڈ میں مایوس کن کارکردگی کے بعدعمل میں آئی ہے
Sentence
یاد رہے کہ لندن میں ہونے والے ورلڈ کپ کوالیفائنگ راؤنڈ میں پاکستان کی ہاکی ٹیم نے دس ٹیموں میں سے ساتویں پوزیشن حاصل کی تھی
Sentence
 وہ اس ٹورنامنٹ میں صرف چین اور سکاٹ لینڈ کو ہرانے میں کامیاب ہو سکی تھی جبکہ اسے انڈیا نے (دو مرتبہ)، ہالینڈ، ارجنٹائن اور کینیڈا نے شکست دی تھی
Sentence
 پاکستانی ٹیم ان سات میچوں میں صرف نو گول کرنے میں کامیاب ہوئی جبکہ اس کے خلاف 28 گول ہوئے تھے
Sentence
پاکستانی ٹیم کی اس مایوس ترین کارکردگی کے باوجود ٹیم کے کوچ خواجہ جنید نے وطن واپسی پر یہ بیان دیا تھا کہ ان کا اصل ہدف ورلڈ کپ کے لیے کوالیفائی کرنا تھا جو پورا کرلیا گیا
Sentence
 ہاکی ورلڈ کپ آئندہ سال انڈیا میں کھیلا جائے گا