
Sentence
انڈیا کے زیرِ انتظام کمشیر کے ضلع اننت ناگ میں ہونے والے ایک مسلح حملے میں چھ خواتین سمیت سات ہندو یاتری ہلاک اور 19 زخمی ہو گئے
Sentence
پولیس کے مطابق یہ حملہ ضلع اننت ناگ کے بوٹینگو علاقے میں پیر کی رات 8 بج کر 20 منٹ پر ہوا
Sentence
پولیس ترجمان منوج پنڈتا نے بی بی سی کو بتایا کہ یہ حملہ پولیس کے ایک گشتی دستے پر کیا گیا، تاہم پولیس کی جوابی کارروائی کے بعد مسلح افراد نے فائرنگ کی جس کے نتیجے میں امرناتھ یاتریوں کی ایک گاڑی اس کی زد میں آ گئی
Sentence
واضح رہے جنوبی کشمیر کے پہلگام علاقے میں پہاڑی گھپا میں بھگوان شو سے منسوب برفانی عکس 'شو لنگ' کے درشن کی خاطر ہر سال لاکھوں انڈین عقیدت مند کشمیر آتے ہیں اور ان کی یاترا کے لیے ریاستی گورنر کی سربراہی والا امرناتھ شرائن بورڈ سیکورٹی اور دوسرے انتظامات کی دیکھ بھال کرتا ہے
Sentence
 چند دن قبل بعض خفیہ اطلاعات کے بعد انڈین فوج کے اعلیٰ کمانڈروں نے گورنر این این ووہرا کے ساتھ ملاقات کی تھی
Sentence
اس حملے کے بیشتر متاثرین کا تعلق انڈین وزیراعظم نریندر مودی کی آبائی ریاست گجرات سے ہے
Sentence
حملے کے فوراً بعد وزیراعلیٰ محبوبہ مفتی اور ان کے نائب نرمل سنگھ اننت ناگ پہنچے جہاں انھوں نے زخمی یاتریوں کی عیادت کی
Sentence
اس موقع پر وزیراعلیٰ کا کہنا تھا 'یہ حملہ کشمیر کی ثقافتی میراث کے منافی ہے
Sentence
 مجھے پورا یقین ہے کہ ہماری فورسز حملہ آوروں کو بے نقاب کر کے انھیں قانونی شکنجے میں لائیں گی
Sentence
'اس دوران ہند مخالف علیحدگی پسند اتحاد کے رہنماوں سید علی گیلانی، میر واعظ عمر فاروق اور یاسین ملک نے ایک مشترکہ بیان میں اس حملہ کی شدید مذمت کرتے ہوئے کہا 'یہ قتل عام جس نے بھی کیا اس نے دہشت گردی کا بدترین جرم کیا ہے کیونکہ عام انسانوں کا قتل آزادی کی جدوجہد اور اسلام کے اصولوں کی خلاف ورزی ہے
Sentence
'ادھر کالعدم تنظیم لشکر طیبہ کے ترجمان عبداللہ غزنوی نے بھی ان حملوں سے لاتعلقی کا اظہار کرتے ہوئے اس کی مذمت کی ہے
Sentence
اس حملے کے بعد سوشل میڈیا پر انڈین شہریوں کی جانب سے شدید ردعمل ظاہر کیا گیا
Sentence
 شہریوں نے  حکومت سے مطالبہ کیا کہ 'دہشت گردوں کے اڈوں کا خاتمہ کیا جائے
Sentence
‘ تاہم کشمیر میں اس حملے کے بعد انٹرنیٹ کی سہولت کو معطل کر دیا گیا