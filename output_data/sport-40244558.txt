
Sentence
انگلینڈ اور ویلز میں جاری آئی سی سی چیمپیئنز ٹرافی کے ابتدائی مرحلے کے آخری میچ میں پاکستان نے دلچسپ مقابلے کے بعد سری لنکا کو تین وکٹوں سے شکست دے دی ہے
Sentence
 پاکستان نے ٹاس جیت کر سری لنکا کو پہلے بیٹنگ کی دعوت دی تو اس کی پوری ٹیم 236 رنز بنا کر آؤٹ ہوگئی
Sentence
 جواب میں پاکستان نے کپتان سرفراز احمد اور محمد عامر کی عمدہ بیٹنگ کی بدولت 237 رنز کا ہدف 46 ویں اوور میں حاصل کر لیا
Sentence
 اس فتح کے ساتھ ہی پاکستان نے چیمپیئنز ٹرافی کے سیمی فائنل میں جگہ بنا لی ہے جہاں اس کا مقابلہ میزبان اور اس ٹورنامنٹ میں اب تک ناقابل شکست رہنے والی انگلینڈ کی ٹیم سے ہوگا
Sentence
٭ ٭ اس میچ میں کامیابی کا سہرا جہاں سرفراز کی انتہائی نازک صورت حال میں نصف سنچری کو دیا جائے گا وہیں اس میں سری لنکا کے فیلڈرز کا بھی اتنا ہی بڑا حصہ ہے
Sentence
 سری لنکا میں اس میچ کا جب بھی ذکر ہوگا تو اس کیچ کا تدکرہ ضرور ہو گا جو پریرا  نے ملنگا کی گیند پر شارٹ مڈ آن پر گرا دیا
Sentence
 کرکٹ کی اصطلاح میں اسے ڈولی کہا جاتا ہے
Sentence
 اتنا آسان کیچ اتنے بڑے میچ میں چھوڑنا واقعتاً میچ گرا دینے کے مترادف تھا
Sentence
قسمت کی دیوی سرفراز پر آج پوری طرح مہربان تھی
Sentence
 اس کے بعد ان کا ایک اور کیچ چھوٹا جو نسبتاً مشکل ضرور تھا لیکن ناممکن نہیں تھا
Sentence
 صرف یہی کیچ ہی نہیں اس دوران سرفراد کئی مرتبہ رن آوٹ ہوتے بال بال بچے
Sentence
 نتیجتاً سرفراز احمد اور محمد عامر نے آٹھویں وکٹ کی شراکت میں ناقابلِ شکست 75 رنز بنا کر اپنی ٹیم کو فتح سے ہمکنار کیا
Sentence
پاکستان کی اس اننگز میں اگر محمد عامر کا ذکر نہ کیا جائے تو یہ صریحاً زیادتی ہو گی
Sentence
 انھوں نے اس میچ میں اس ٹورنامنٹ میں اپنی پہلی وکٹ بھی حاصل کی اور پھر جس ذمہ دارانہ انداز میں بیٹنگ کی اور انتہائی قیمتی 28 رنز بنائے وہ میچ جیتنے میں بہت اہم رہے
Sentence
آخری چوکا جو سرفراز نے تھرڈ مین کی طرف لگایا اور اس کے بعد خوشی میں انھوں نے جو چھلانگیں لگائیں اس سے اندازہ لگایا جا سکتا ہے کہ یہ میچ کیسے بری طرح پھنس گیا تھا
Sentence
سرفراز احمد نے ناقابل شکست 61 رنز کی اننگز کھیلی جس میں پانچ چوکے بھی شامل ہیں
Sentence
سرفراز اور محمد عامر کے علاوہ نوجوان بلے باز فخر زمان نے بھی پاکستان کی اس فتح میں اہم کردار ادا کیا اور ایک بار پھر پاکستان کو بہتر آغاز فراہم کیا
Sentence
فخر زمان نے پہلی وکٹ کی شراکت میں اظہر علی کے ساتھ 74 رنز بنائے اور ایک روزہ میچوں میں اپنی پہلی نصف سنچری سکور کر کے آؤٹ ہوئے
Sentence
سری لنکا کی جانب سے نوان پردیپ نے تین، ملنگا، لکمال اور پریرا نے ایک، ایک کھلاڑی کو آؤٹ کیا
Sentence
 اس سے قبل کارڈف میں کھیلے گئے اس میچ میں پاکستان نے ٹاس جیت کر سری لنکا کو پہلے بلے بازی کی دعوت دی تو ڈکویلا اور گناتھیلاکا نے ابتدائی اوورز میں پراعتماد انداز میں پاکستانی بولرز کا سامنا کیا
Sentence
پاکستان کو پہلی کامیابی چھٹے اوور میں ملی جب جنید خان نے گناتھیلاکا کو مڈ آن پر کھڑے شعیب ملک کے ہاتھوں کیچ کروا دیا
Sentence
 وہ 13 رنز بنا سکے
Sentence
جب سری لنکا کا سکور 82 رنز پر پہنچا تو کشال مینڈس 27 رنز بنانے کے بعد حسن علی کی ایک اندر آتی ہوئی گیند کو سمجھ نہ سکے اور بولڈ ہو گئے
Sentence
مجموعی سکور میں ایک رن کے اضافے کے بعد اپنا پہلا ون ڈے کھیلنے والے فہیم اشرف نے چندیمل کو بولڈ کر کے اپنے انٹرنیشنل کریئر کی پہلی اور میچ میں ٹیم کے لیے تیسری وکٹ حاصل کی
Sentence
اس کے بعد سری لنکا کا کوئی بھی بلے باز لمبی اننگز کھیلنے میں کامیاب نہ ہو سکا اور وقفے وقفے سے اس کی وکٹیں گرتی رہیں
Sentence
پاکستان کی جانب سے حسن علی نے ایک بار پھر عمدہ بولنگ کرتے ہوئے تین وکٹیں حاصل کیں
Sentence
 ان کے علاوہ جنید خان نے بھی تین، محمد عامر نے اور فہیم اشرف نے دو، دو کھلاڑیوں کو آؤٹ کیا
Sentence
سری لنکن اننگز کے دوران سلو اوور ریٹ پر پاکستانی ٹیم کو میچ ریفری کی جانب سے جرمانہ بھی کیا گیا ہے
Sentence
آئی سی سی چیمپیئنز ٹرافی میں اب پہلا سیمی فائنل پاکستان اور انگلینڈ کی ٹیموں کے درمیان 14 جون کو کارڈف میں ہی کھیلا جائے گا