
Sentence
'پی ٹی آئی نے نوجوانوں کا نعرہ لگایا تبدیلی کا نعرہ لگایا لیکن آج مجھے بہت افسوس ہوتا ہے  یہ کہتے ہوئے کہ تبدیلی کا نعرہ لگاتے لگاتے یہ پارٹی خود تبدیل ہو گئی اور یہ کہنا غلط نہیں ہوگا  کہ یہ وہ سحر نہیں جس کی ہمیں تلاش تھی
Sentence
'پاکستان تحریک انصاف کی رہنما ناز بلوچ نے اتوار کو پریس کانفرنس سے خطاب کرتے ہوئے ان الفاظ کے ساتھ اپنی پارٹی کو الوداع کہہ کر پاکستان پیپلز پارٹی میں شمولیت کا اعلان کیا
Sentence
 کراچی سے سیاست کا آغاز کرنے والی نوجوان سیاسی رہنما ناز بلوچ نوے کی دہائی میں بحیثیت طالبعلم شوکت خانم ہسپتال کی فنڈنگ مہم کو دیکھ کر عمران خان سے بہت متاثر ہوئیں لیکن ایک طویل عرصے تک ان کا آئیڈیل بینظیر ہی رہیں
Sentence
 بینظیر کی ہلاکت کے بعد جو خلا پیدا ہوا ناز بلوچ اس میں عمران خان کے سیاسی نظریات سے متاثرہ ہوئیں
Sentence
 شاید یہی وجہ انھیں اپنے والد عبداللہ بلوچ جو کہ پاکستان پیپلز پارٹی کے رہنما اور ذوالفقار علی بھٹو کے قریبی ساتھی تھے کی راہ کے بجائے پی ٹی آئی کی جانب لے گئی
Sentence
 بلوچ خاندان سے تعلق رکھنے والی ناز بلوچ کو پہلے پی ٹی آئی کے میڈیا ونگ میں ایڈوائزر کی ذمہ داریاں دی گئیں پھر وہ مرکزی نائب صدر منتخب ہوئیں
Sentence
 وہ پہلی خِاتون تھیں جنھیں عمران خان نے کراچی سے قومی اسمبلی کا انتخاب لڑنے کے لیے ٹکٹ دیا
Sentence
 اگرچہ وہ انتخاب جیت کر کامیاب نہیں ہو سکیں لیکن دھرنے ہوں یا پی ٹی آئی کا کوئی بھی ایونٹ اور خاص طور پر میڈیا میں نظر آنے والی سیاسی جنگ اور ٹی وی پروگرامز میں پارٹی کا دفاع ہر پلیٹ فارم پر ناز بلوچ پیش پیش نظر آتی رہیں
Sentence
 انھیں پی ٹی آئی کا سوشل فیس اور عمران خان کی پالیسیوں کا دفاع کرنے والے بہت فعال اور مقبول پارٹی رہنماؤں میں شامل کیا جاتا تھا
Sentence
 پیپلز پارٹی کے سینیئر رہنماؤں کے ہمراہ پریس کانفرنس کرتے ہوئے ناز بلوچ نے پارٹی چھوڑنے کی وجوہات بتاتے ہوئے کہا  کہ 'پاکستان تحریک انصاف کا فوکس پنجاب کی جانب ہے، مرکز کی سیاست کی جانب ہے، اگر سندھ کی جانب ہوتا تو 2013 کے انتخابات میں جو آٹھ لاکھ ووٹ ہم نے لیے وہ اب سکڑ کر سینکڑوں پر نہ آئے ہوئے ہوتے
Sentence
'انھوں نے کہا کہ پارٹی کے ساتھ ساتھ میرا طویل وقت گزرا اس پر کیچڑ نہیں اچھالنا چاہتی تاہم انھوں نے شکوہ بھی کیا کہ خان صاحب جب چند گھنٹوں کے لیے کراچی آتے ہیں تو انھیں ورکرز سے دور رکھا جاتا ہے
Sentence
 ان کا کہنا تھا کہ خان صاحب کے دائیں بائیں وہ لوگ کھڑے ہیں جو نہ نوجوانوں میں سے ہیں اور نہ ہی سندھ سے ان کا تعلق ہے
Sentence
 ناز بلوچ  نے یہ بھی شکایت کی کہ تمام تر فیصلوں میں پارٹی کے مرد حضرات کی نسبت عورتوں کو نمائندگی نہیں دی جاتی
Sentence
پاکستان تحریک انصاف کے سربراہ نے تو ناز بلوچ کی جانب سے پارٹی چھوڑنے پر کوئی ردعمل ظاہرنہیں کیا تاہم پارٹی کے سینیئر رہنما شفقت محمود نے ایک پریس کانفرنس میں ان کے جانے کو ’کچھ خاص بڑی خبر‘ قرار نہیں دیا
Sentence
 'دیکھیں احسن اقبال اور چوہدری نثار کے جو ایشوز ہیں اور جس طریقے سے دھڑے بندی مسلم لیگ ن میں ہو رہی ہے اس کا کیا مقابلہ کر سکتے ہیں آپ ایک ہماری ایسی خاتون سے جس کا کوئی عہدہ بھی نہیں ہے
Sentence
' سماجی رابطوں کی ویب سائٹس پر ناز بلوچ کے جانے کو پی ٹی آئی کے لیے ایک نقصان قرار دیا جا رہا ہے
Sentence
 جن میں پی ٹی آئی کی ہی رہنما فوزیہ قصوری بھی شامل ہیں
Sentence
 ناز بلوچ نے پارٹی کے امور پر تنقید تو کی لیکن کہا کہ وہ گزارش بھی کرتی ہیں کہ پارٹی کے دیگر ناراض کارکنان اور آواز اٹھانے والوں کی آواز سنی جائے
Sentence
حالیہ عرصے میں پیپلز پارٹی کی سابق رہنما فردوس عاشق اعوان سمیت نذر محمد گوندل، امتیاز صفدر وڑائچ اور نوابزادہ غضنفر گل نے پی ٹی آئی میں شمولیت اختیار کی
Sentence
 نوجوان طبقے کی نمائندگی کی خواہاں ناز بلوچ جو کل تک عمران خان کو تبدیلی اور نوجوانوں کی آواز قرار دیتی تھیں آج وہ یہ خوبیاں بلاول بھٹو زرداری میں دیکھ رہی ہیں
Sentence
 وہ کہتی ہیں کہ یہ کہنا غلط نہیں ہوگا کہ مجھے یہ محسوس ہوتا ہے کہ میں گھر دوبارہ آگئی ہوں
Sentence
‘