
Sentence
برطانوی ہائی کورٹ نے خفیہ شواہد دیکھنے کے بعد برطانیہ کی جانب سے سعودی عرب کو اسلحے کی فروخت کو قانونی طور پر جائز قرار دیا ہے
Sentence
عدالت نے اسلحے کی فروخت کے خلاف مہم چلانے والے کارکنان کے دعووں کو مسترد کر دیا ہے جن میں کہا گیا تھا کہ وزرا نے یمن میں جنگ کرنے والے ملک سعودی عرب کو اسلحے کی فروخت نہ روک کر غیر قانونی کام کیا تھا
Sentence
اقوام متحدہ کے دعووں کے مطابق حوثی باغیوں پر حملوں کے نتیجے میں ہزاروں شہری مارے گئے ہیں
Sentence
برطانوی حکومت کا کہنا ہے کہ اُن کی جانب سے دفاعی برآمدات پر نظر ثانی کا سلسلہ جاری رہے گا مگر 'کیمپین اگینسٹ دی آرمز ٹریڈ' نامی گروپ کے مطابق اس فیصلے کے خلاف اپیل تیار ہے
Sentence
 اس گروپ کا کہنا ہے کہ برطانیہ نے انسانیت پسند قوانین کی خلاف ورزی کی ہے اور انہوں نے ملک کے وزیر برائے عالمی تجارت کی جانب سے اسلحے کی درآمدات کے لائسنس منسوخ نہ کرنے کے فیصلے کو  تنقید کا نشانہ بنایا
Sentence
لندن میں لارڈ جسٹس برنٹ اور جسٹس ہیڈن کیو نے کہا کہ اسلحے کی فروخت جاری رکھنے کا فیصلہ قانونی طور پر ناجائز نہیں
Sentence
فیصلہ سنانے والے جج صاحبان نے کہا کہ وہ شواہد جنہیں سکیورٹی کی وجہ سے منظر عام پر نہیں لایا گیا ' اہم اضافی مواد فراہم کرتے ہیں اور اس بات کی تائید کرتے ہیں کہ وزیر کی جانب سے سعودی عرب کو اسلحے کی فروخت کو معطل یا منسوخ نہ کرنے کا فیصلہ معقول تھا'
Sentence
 سعودی عرب کو بیچے جانے والے جنگی سازوسامان میں ٹائیفون اور ٹورنیڈو لڑاکا طیاروں کے علاوہ پریسیشن گائیڈڈ بم شامل ہیں
Sentence
 اس سازوسامن کی فروخت سے برطانیہ میں ہزاروں افراد کو نوکریاں ملیں اور برطانوی اسلحے کی صنعت کو کئی بلین پاؤنڈز آمدنی ہوئی
Sentence
سنہ 2015 میں جب یمن میں خانہ جنگی شروع ہوئی تب سے سعودی عرب یمن کی عالمی سطح پر تسلیم شدہ حکومت کی حمایت کر رہا ہے
Sentence
 حوثی باغی جو برطرف صدر علی عبداللہ صالح کے حامی ہیں انہوں نے 2014 میں حملوں کا سلسلہ شروع کیا تھا جس کے نتیجے میں اس وقت کے صدر عبدالرب منصور ہادی کو ملک چھوڑ کر بھاگنا پڑا
Sentence
 اُس وقت سے سعودی عرب کے علاوہ آٹھ سنی عرب ریاستیں عبدالرب منصور ہادی کی یمن میں حکومت بحال کرنے کے لیے فضائی بمباری کر رہی ہیں
Sentence
فیصلے کے بعد 'کیمپین اگینسٹ دی آرمز ٹریڈ' نامی گروپ کے اینڈریو سمتھ نے کہا کہ 'اگر یہ فیصلہ برقرار رکھا گیا تو اس سے حکومت کو یہ اشارہ ملے گا کہ وہ انسانیت پسند قوانین کی خلاف ورزیاں اور انسانی حقوق کو پامال کرنے والے سعودی عرب جیسی آمرانہ حکومت کو جنگی سازوسامان فراہم کرنا اور ان کی حمایت جاری رکھیں'ایمنسٹی انٹرنیشنل میں انسانی حقوق اور تخفیف اسلحہ کے سربراہ جیمز لِنچ نے سعودی عرب کو اسلحہ فراہم کرنے کے حوالے سے کہا کہ 'اس کے ذریعے نفع بخش سودے تو ہوسکتے ہیں لیکن اس طرح برطانیہ ہولناک جرائم میں مدد فراہم کرنے کا مرتکب ہوسکتا ہے'برطانوی حکومت کے ترجمان کی جانب سے ایک بیان میں کہا گیا کہ 'ہم اس فیصلے کا خیر مقدم کرتے ہیں جو اس بات کا اظہار ہے کہ برطانیہ دنیا بھر میں ایسی برآمدات پر مؤثر کنٹرول کے ساتھ کام کرتا ہے
Sentence
'