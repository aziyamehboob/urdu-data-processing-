
Sentence
پاکستان نے اقوام متحدہ کی سکیورٹی کونسل کی جانب سے شدت پسند تنظیم جماعت الحرار پر پابندیوں کے فیصلے کا خیرمقدم کیا ہے
Sentence
 جمعے کو پاکستانی وزارت خارجہ کی جانب سے جاری ایک بیان میں ترجمان کا کہنا تھا کہ پاکستان ہی نے اس کالعدم تنظیم پر پابندیوں کی سفارش کی تھی
Sentence
 خیال رہے کہ گذشتہ روز سلامتی کونسل نے جماعت الحرار پر پابندیوں کا اعلان کیا تھا
Sentence
 ماضی میں جماعت الاحرار خود کو تحریک طالبان پاکستان کی ذیلی جماعت کے طور پر بطی بیان کر چکی ہے
Sentence
 جماعت الحرار کا پاکستان کے قبائلی علاقوں خصوصاً مہند ایجنسی سے آغاز ہوا تھا
Sentence
 اقوام متحدہ کی پابندیوں کے بعد اسے ایسے افراد اور تنظیموں کی فہرست میں شامل کیا گیا ہے جن کے اثاثے منجمد کیے جاتے ہیں اور اس کے اراکین کے سفر اور اسلحے کی خرید و فروخت پر پابندی عائد ہوتی ہے
Sentence
تاہم پاکستانی وزارت خارجہ کے بیان میں کہا گیا تھا  کہ جماعت الحرار افغانستان کے مشرقی صوبے ننگرہار سے کارروائیاں کرتی ہے اور پاکستان کے اندر دہشت گردی کے کئی حملوں میں ملوث ہے
Sentence
 پاکستان نے اس تنظیم پر 2016 میں پابندی عائد کی تھی
Sentence
جماعت الحرار نے اس سال فروری میں ملک میں کارروائیوں کے ایک نئے سلسلے 'غازی آپریشن'  کے آغاز کا اعلان کیا تھا
Sentence
 لال مسجد اسلام آباد میں 2007 میں فوجی کارروائی میں ہلاک ہونے والے عبدالرشید غازی کا نام اس کارروائی کے لیے استعمال کیا تھا جس پر بعد میں لال مسجد نے اعتراض بھی کیا تھا
Sentence
 آپریشن غازی کے دوران تنظیم نے فروری میں لاہور میں مال روڈ پر خودکش حملہ اور  کوئٹہ سمیت ملک بھر میں کئی جان لیوا  کارروائیوں کی ذمہ داری قبول کی تھی
Sentence
   جماعت الحرار کے سابق ترجمان احسان اللہ احسان نے گذشتہ دنوں شدت پسند کارروائیاں ترک کرتے ہوئے اپنے آپ کو فوج کے حوالے کر دیا تھا
Sentence
     