پاکستان کے قبائلی علاقوں میں اصلاحات کے لیے سرگرم رکن قومی اسمبلی شاہ جی گل آفریدی کو مبینہ طور پر شدت پسند تنظیم کی جانب سے دھمکیاں موصول ہوئی ہیں جس میں انھیں کہا جا رہا ہے کہ وہ اصلاحات کے ایجنڈے سے دور رہیںخیبر ایجنسی سے منتخب ہونے والے شاہ جی گل آفریدی نے بی بی سی اردو کے عزیز اللہ خان سے بات کرتے ہوئے کہا کہ انھیں ٹیلیفون پر دھمکیاں دی گئی ہیں کہ معاملے سے دور رہوانھوں نے دھمکیاں دینے والی تنظیم کا نام تو نہیں لیا لیکن یہ کہا کہ انھیں فون کالز بین الاقوامی نمبر سے کی گئی ہیں ان کا کہنا تھا کہ انھیں یہ معلوم نہیں ہے کہ اس کے پیچھے کون سی تنظیم یا ایجنسی ہےایسی اطلاعات ہیں کہ انھیں فون کالز مبینہ طور پر شدت پسند تنظیم کی جانب سے کی گئی ہیں لیکن شاہ جی گل آفریدی نے کہا کہ وہ اس کی تصدیق نہیں کر سکتے یہ کس تنظیم نے کی ہیںانھوں نے کہا کہ انھیں فون کرنے والا شخص پشتو زبان میں بول رہا تھا اور وہ کسی بھی تنظیم سے ہو سکتا ہےرکن قومی اسمبلی نے کہا کہ انھوں نے اس حوالے سے وزارت داخلہ اور دیگر اداروں کو اطلاع دی ہے جس کے بعد انھیں مکمل سکیورٹی فراہم کرنے کی یقین دہانی کرائی گئی ہےشاہ جی گل آفریدی فاٹا اصلاحات کے حوالے سے سرگرم رکن ہیں اور انھوں نے قبائلی علاقوں کے خیبر پختونخوا کے ساتھ انضممام کے حق میں تحریک بھی شروع کی تھیانھوں نے بتایا کہ انھیں دھمکی دینے والے شخص کا کہنا تھا کہ قبائلی علاقوں کو قومی دھارے میں لانے کی کوششوں سے دور رہو تو بہتر ہے خیال رہے کہ فاٹا اصلاحات کا بل اس سال مئی میں پارلیمان میں پیش کیا جانا تھا لیکن مولانا فضل آلرحمان اور محمود خان اچکزئی کی مخالفت کی وجہ سے بل پارلیمان میں پیش نہیں کیا جا سکاشاہ جی گل آفریدی کے مطابق وہ ڈرنے والے نہیں ہیں اور ان کی قبائلی علاقوں کی خوشحالی اور اصلاحات کے لیے جدوجہد جاری رہے گی