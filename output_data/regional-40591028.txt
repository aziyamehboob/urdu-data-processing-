
Sentence
13جولائی 1931 کو سرینگر کے سینٹرل جیل میں فائرنگ کے ایک واقعے میں ہلاک ہونے والے درجنوں افراد کی یاد میں ہر سال کشمیر میں 'یوم شہدا' منایا جاتا ہے
Sentence
دلچسپ بات ہے کہ یہ دن علیحدگی پسند اور ہند نواز دونوں خیمے بڑے اہتمام سے مناتے ہیں
Sentence
 مزار شہدا پر گُل باری کی تقریب سرکاری اعزاز کے ساتھ منعقد ہوتی ہے  تاہم حکام علیحدگی پسندوں کو قید یا نظربند کرتے ہیں اور اس روز عوامی اجتماعات کو روکنے کے لیے سیکورٹی پابندیاں نافذ کی جاتی ہیں
Sentence
کشمیر کی تاریخ میں ہلاکتوں کا یہ واحد واقع ہے جس پر ہند نوازوں اور ہند مخالف حلقوں کا اتفاق ہے
Sentence
 دراصل اُس روز سرینگر کے سینٹرل جیل میں ایک مقدمے کی سماعت کے دوران کسی نے اذان دی تو ہندو ڈوگرہ مہاراجہ کے سپاہیوں نے فائرنگ کی جس کے نتیجہ میں جیل احاطے کے اندر 22 افراد ہلاک ہوگئے اور وادی بھر میں احتجاج کی لہر پھیل گئی جسے دبانے کی کاروائیوں میں بھی مزید ہلاکتیں ہوئیں
Sentence
 یہ وہ دور تھا جب سابق وزیراعلیٰ فاروق عبداللہ کے والد شیخ محمد عبداللہ مہاراجہ کے شخصی راج کے خلاف تحریک چلارہے تھے
Sentence
 چنانچہ 1947میں تقسیم ہند کے بعد جب کشمیر کا ایک حصہ بھارت کے زیرانتظام آگیا تو شیخ عبداللہ اسی کشمیر کے حکمران بن گئے
Sentence
 انھوں نے 1931 کے شہدا کی یاد میں ہر سال 13جولائی کو مزار شہدا پر سرکاری تقریبات اور شہدا کو مقامی پولیس کے ذریعہ گن سلیوٹ دینے کی روایت قائم کی
Sentence
 لیکن اُن کے سیاسی مخالفین بھی ان شہدا کے حق میں فاتحہ خوانی کرنے کی کوشش کرتے تو انھیں بھی پابند سلاسل کیا جاتا
Sentence
 1989میں کشمیریوں نے مسلح مزاحمت شروع کی تو یہ سختیاں شدید تر ہوگئیں
Sentence
 اب علیحدگی پسند مزار شہدا کی طرف مارچ کی کال تو دیتے ہیں، لیکن فاتحہ خوانی کا حق حکومت نے اپنے لیے محفوظ کرلیا ہے
Sentence
 تاہم گذشتہ تین سال سے اس روایت میں ایک دلچسپ پہلو شامل ہوگیا ہے
Sentence
 فی الوقت کشمیر میں محبوبہ  مفتی کی پی ڈی پی اور نریندر مودی کی بی جے پی مشترکہ طور حکومت کررہے ہیں
Sentence
 بی جے پی کے ترجمان سنیل سیٹھی کہتے ہیں: 'ہم تو اُن کو شہید نہیں مانتے
Sentence
' درا صل جموں کے ہندو ڈوگرہ نسل سے ہیں اور ڈوگرہ شاہی کے صد سالہ دور کو ریاست کا سنہرا دور کہتے ہیں
Sentence
 بی جے پی اور پی ڈی پی کے متضاد سیاسی نظریات کی وجہ سے یہ پہلا موقعہ ہے کہ وزیراعلی محبوبہ مفتی اب اپنے اتحادیوں کے بغیر ہی مزار شہدا جاتی ہیں
Sentence
جمعرات کو علی الصبح مزار شہدا پر گل باری کی تقریب کے بعد انھوں نے اس سوال کا براہ راست جواب نہیں دیا
Sentence
 انہوں نے کہا: 'جس طرح کشمیریوں نے یاتریوں کے قتل پر متحدہ ہوکر کشمیریت کو بچایا، اسی کشمیریت کے لیے ان لوگوں نے بھی جانی قربانیاں دی ہیں
Sentence
'  قابل ذکر ہے کہ بی جے پی ہر سال ستمبر میں مہاراجہ ہری سنگھ، جنھیں 13جولائی کی ہلاکتوں کا ذمہ دار قرار دیا جاتا ہے، کی یوم پیدائش پر جشن مناتی ہے
Sentence
 جموں کشمیر کے اقتدار میں شریک ہوتے ہی بی جے پی نے اسمبلی میں ہری سنگھ کے یوم پیدائش پر سرکاری تعطیل کی قرارداد منظور کروا لی جس پر اپوزیشن نے کافی شورمچایا
Sentence
   واضح رہے کہ 13جولائی کا واقعہ کشمیر کی تاریخ میں واحد بڑی واردات ہے جو تقسیم ہند کے باعث سماجی تقسیم کا باعث نہیں بنی تھی
Sentence
 کیونکہ ان ہلاکتوں پر ہند نواز اور ہند مخالف دونوں سیاسی خیمے افسوس کرتے ہیں اور تقریبات کا اہتمام کرتے ہیں
Sentence
 لیکن یہ دن اب کشمیر کی سیاست کو 'ہندو جموں' اور 'مسلم کشمیر' کے درمیان تقسیم کررہا ہے
Sentence
 واضح رہے کہ جموں کے ڈوگرے سکھ  لاہور سلطنت کی فوج میں شامل تھے
Sentence
 انھیں میں سے ایک فوجی جنرل  گلاب سنگھ نے لاہور سلطنت کے خلاف برطانیہ کا ساتھ دیا تھا اور 75 ہزار نانک شاہی سکھوں اور چند پشمینہ شالوں کے عوض گلاب سنگھ کو کشیر کا مہاراجہ بنایا گیا تھا
Sentence
 یہ معاہدہ 16مارچ 1846 امرتسر میں طے پایا تھا
Sentence
  ڈوگرہ مہاراجوں نے سوسال تک کشمیر پر حکومت کی اور مہاراجہ ہری سنگھ کے دور میں ہی 13جولائی کا واقعہ پیش آیا
Sentence
 