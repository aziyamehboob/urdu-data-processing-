
Sentence
وزیرِاعظم نواز شریف اور ان کے خاندان کی بیرون ملک دولت کے حوالے سے سپریم کورٹ میں جاری مقدمے کی سماعت کے دوران  کمرہ عدالت سے پہلے سپریم کورٹ کے باہر کے مناظر انتہائی دلچسپ ہوتے ہیں
Sentence
 الیکٹرانک میڈیا نے ملک میں جتنی ترقی کی ہے اس کی اہمیت کو سیاست دان اب پہلے سے زیادہ بھانپ گئے ہیں اور اُن کی نظر میں اپنے حلقے کے لوگوں کو یہ بھی  باور کروانا ہوتا ہے کہ اگر پارلیمنٹ کا اجلاس نہ بھی ہو رہا لیکن اس کے باوجود  وہ انتہائی اہم کام کے لیے  اسلام آباد میں موجود ہیں
Sentence
عدالتی کارروائی دیکھنے کے لیے  مختلف سیاسی جماعتوں کی دوسرے یا تیسرے درجے کی لیڈر شپ ایک ساتھ سپریم کورٹ میں نہیں پہنچتے بلکہ چھوٹی چھوٹی ٹولیوں میں کمرہ عدالت میں جاتے ہیں کیونکہ جب یہ افراد  سپریم کورٹ کے مرکزی دروازے کی طرف بڑھتے ہیں  تو وہاں پر موجود مختلف ٹی وی چینلز کے درجنوں کمیرہ مینوں کی آوازیں آنا شروع ہوجاتی ہیں کہ پیچھے ہٹ جاو فوٹیج لینی ہے
Sentence
سیاسی جماعتوں نے میڈیا کے نمائندوں کے ساتھ بات چیت کرنے میں بھی حکمت عملی تبدیل کی ہے جس کے مطابق ہرسماعت کے دوران ہر آدھے گھنٹے کے بعد حزب اقتدار اور حزب مخالف کی جماعتوں سے تعلق رکھنے والے رہنما  کمیروں کے سامنے آکر  عدالتی کارروائی  کے بارے میں صرف  وہ بات کرتے ہیں جو ان کے حق میں جاتی ہو
Sentence
  اتنے اہم مقدمے میں اور اسی صورت حال میں میڈیا چینلز کے پاس ان کی گفتگو براہراست دکھانے کے علاوہ اور کوئی چارہ نہیں ہوتا
Sentence
پانی و بجلی کے وزیر مملکت عابد شیر علی جب اپنے چند کارکنوں کے ہمراہ عدالتی کارروائی دیکھنے کے لیے سپریم کورٹ میں آرہے تھے تو پاکستان پیپلز پارٹی کے رہنما ندیم افضل چن بھی  وہاں پر آگئے تو سیاسی طور پر ایک دوسرے کے حریف  مانے جانے  والے دونوں رہنما ایک دوسرے کے گلے ملے
Sentence
اس دوران دونوں کے درمیان دلچسپ جملوں کا بھی تبادلہ ہوا
Sentence
 عابد شیر علی نے ندیم افضل چن کو مخاطب کرتے ہوئے کہا کہ  آجکل اُن کی جماعت پاکستان تحریک انصاف کی حمایت میں بات کر رہی ہے اور پی ٹی آئی کے لوگ جھوٹ زیادہ بولتے ہیں اس لیے ’اُنھیں  انڈے نہ پر پڑیں  اس لیے اُنھیں ساتھ لے جاتا ہوں‘ جس پر ندیم افضل چن نے کہا کہ وہ سپریم کورٹ کی حفاظت کے لیے آئے ہیں کیونکہ مسلم لیگ نون پر سپریم کورٹ پر حملہ کرنے کا بھی الزام ہے
Sentence
پاکستان تحریک انصاف کے چیئرمین عمران خان آج بھی مقدمے کی سماعت سننے عدالت میں نہیں آئے
Sentence
 عمران خان وزیرِاعظم پاکستان نواز شریف اور ان کے خاندان پر پاناما لیکس کے سامنے آنے کے بعد چلنے والے اس مقدمے میں درخواست گزاروں میں سے ایک ہیں
Sentence
ان درخواستوں کی سماعت کے دوران ایک موقع پر وفاقی وزیر خزانہ اسحاق ڈار کے وکیل طارق حسن نے کہا کہ جے آئی ٹی میں پیشی کے دوران ان کے موکل کے ساتھ جو تعصبانہ  سلوک رکھا گیا  اس سے میں ( طارق حسن) پرشان ہوں جس پر بینچ کے سربراہ جسٹس اعجاز افضل نے کہا کہ نعیم بخاری پہلے ہی  کہہ چکے ہیں وکیل نہیں اس کا موکل ہارتا ہے
Sentence
 اس پر کمرہ عدالت میں ایک قہقہ بلند ہوا
Sentence
 جے آئی ٹی کی طرف سے سپریم کورٹ میں حتمی رپورٹ جمع کروانے کے بعد سیاسی درجہ حرارت بڑھنے کی وجہ سے سپریم کورٹ کی عمارت  کے نہ صرف باہر بلکہ کمرہ عدالت کے باہر بھی درجنوں پولیس اہلکاروں کو تعینات کیا گیا  بلکہ جب بھی کوئی سیاسی جماعت کا رہنما کمرہ  عدالت سے نکل کر باہر جاتا تو کم از کم سات  پولیس اہلکار اُن کے ساتھ ہوتے اور وائرلیس کے ذریعے  گیٹ پر موجود پولیس اہلکاروں کو آگاہ کرتے جس کے بعد مرکزی دروازے پر  سیکیورٹی بڑھا دی جاتی تھی
Sentence
عمران خان کے وکیل نعیم بخاری جب گھر جانے کے لیے گاڑی میں بیٹھے تو میڈیا کے نمائندوں نے اُنھیں گھیر لیا اور ان سے پوچھا کہ ’لوگ اب آپ کو سٹپنی وکیل کہہ کہ پکارتے ہیں جس پر انھوں نے کہا کہ دوسروں کا تو پتہ نہیں لیکن موٹو گینگ ضرور ایسا کرتا ہوں گا
Sentence
‘