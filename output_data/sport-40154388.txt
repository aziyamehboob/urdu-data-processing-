
Sentence
کسی دانا نے کہا تھا کہ زندگی اپنی خوبیوں پہ بسر کی جاتی ہے، دوسروں کی خامیوں پہ نہیں
Sentence
 یہ بات سبھی جانتے ہیں کہ بھارت کی بیٹنگ دنیا کا مضبوط ترین لائن اپ ہے اور وہ ہمیشہ ہدف کے تعاقب کو ترجیح دیتے ہیں
Sentence
 یہ بھی سب جانتے ہیں کہ پاکستان کی بیٹنگ بلا مبالغہ دنیا کا کمزور ترین لائن اپ ہے اور پاکستان معمولی سے معمولی ہدف کے تعاقب میں بھی پگھل سکتا ہے
Sentence
 لیکن سرفراز نے ٹاس جیت کر پہلے بولنگ کا فیصلہ کیا تا کہ بھارت کو ہدف طے کرنا پڑے، تعاقب نہ کرنا پڑے
Sentence
 میچ سے پہلے اپنی پریس کانفرنس میں انھوں نے یہ کہا تھا کہ اس بار بھارت کے خلاف ہم ذرا ’وکھری‘ ٹائپ کی کرکٹ کھیلیں گے
Sentence
 روایتی حریف سے کھیلے گئے گذشتہ تمام میچز کے برعکس ہم ’مثبت‘ کرکٹ کھیلیں گے اور ایسے فیصلے دیکھنے کو ملیں گے کہ لوگ حیران رہ جائیں گے
Sentence
 پھر اس کے بعد میچ میں جو کچھ ہوا، لوگ صرف حیران ہی نہیں ہوئے بلکہ پریشان بھی ہو گئے
Sentence
 ایجبیسٹن کی اس بیٹنگ وکٹ پہ دو ریگولر سپنرز کو کھلانے کا مقصد کیا تھا
Sentence
 بالخصوص جب شعیب ملک اور محمد حفیظ جیسے بولنگ آپشنز ٹیم میں موجود ہوں تو دنیا کا کوئی بھی کپتان چاہے گا کہ وہ کم از کم چار سیمرز کھلائے
Sentence
 یہ جانتے ہوئے کہ بھارت سپن کو بہت اچھا کھیلتا ہے، پاکستان نے دو سپنرز کھلا ڈالے
Sentence
 محمد حفیظ کی بیٹنگ فارم اور ریکارڈ کو دیکھا جائے تو خالصتا بیٹنگ کی بنیاد پہ تو شاید ٹیم میں ان کی جگہ نہ بن پائے
Sentence
 پاکستان کے لیے انہیں کھلانے کا اصل فائدہ ہی ان کی سپن بولنگ ہے
Sentence
 لیکن پاکستان نے اس انتہائی اہم میچ میں انہیں بولنگ کی زحمت ہی نہیں دی
Sentence
 بلکہ ان کی بجائے عماد وسیم کو نیا گیند دے دیا گیا، شاید اس امید پہ کہ روہت شرما اور شیکھر دھاون بھی عماد کی آف بریک سے اتنے ہی متاثر ہوں گے جتنے ویسٹ انڈین اوپنرز ہوا کرتے ہیں
Sentence
 فیلڈنگ کے ریکارڈ کو دیکھا جائے تو پاکستان نے کچھ بری پرفارمنس نہیں دی، پاکستان کی فیلڈنگ پہ اب یہ لازم ہو چکا ہے کہ انہیں فی میچ کم از کم دو کیچز تو ڈراپ کرنا ہی ہیں
Sentence
 لیکن فیلڈ پوزیشننگ اور پلاننگ کو دیکھا جائے تو مزید سوالات جنم لیتے ہیں
Sentence
 مثلا دائرے کے اندر جو فیلڈ لی جاتی ہے، اس کا مقصد سنگلز روک کر پریشر ڈالنا ہوتا ہے
Sentence
 پاکستان نے اٹیکنگ فیلڈ تو سیٹ کی لیکن اس اٹیکنگ فیلڈ نے بے تحاشا سنگلز لیک کئے
Sentence
 ٹیکنالوجی کے اس دور میں کہ جہاں بلے کی رفتار تک ناپی جا رہی ہے، پاکستانی تھنک ٹینک یہ سمجھنے سے بھی قاصر رہا کہ کوہلی کو کس لائن پہ اٹیک کرنا ہے اور یوراج کو کہاں پھنسانا ہے
Sentence
 گذشتہ روز کی گئی مکی آرتھر اور سرفراز کی مشترکہ پریس کانفرنس کا خلاصہ یہ تھا کہ چونکہ پاکستان آٹھویں نمبر کی ٹیم ہے، اس لئے پریشر انڈیا پہ ہو گا
Sentence
 ساتھ ہی جو بات زیادہ موضوع سخن رہی، وہ تھے بھارتی کپتان اور کوچ کے درمیان اختلافات اور ان کے عالمی ماحولیات پہ اثرات
Sentence
 مکی آرتھر کا فرمانا تھا کہ کپتان اور کوچ کے درمیان رشتہ شادی کے تعلق جیسا ہوتا ہے اور ٹیم کی پرفارمنس کا دارومدار اس رشتے کی مضبوطی پہ ہوتا ہے
Sentence
 ان کا کہنا تھا کہ میرا اور سرفراز کا رشتہ بہت مضبوط ہے
Sentence
 ہمارے حریفوں کا یہ رشتہ بہت کمزور ہے
Sentence
 اس لیے ہر لحاظ سے پریشر بھارت پہ ہے
Sentence
 جس وقت حسن علی آوٹ ہو کر پویلین کی جانب روانہ ہوئے تو ایک قطار میں کوہلی اور انیل کمبلے تھے جب کہ دوسری قطار میں سرفراز اور مکی آرتھر تھے
Sentence
 اہم بات یہ تھی کہ جس کوچ اور کپتان کا رشتہ بکھر چکا ہے، ان کی ٹیم جیت چکی تھی
Sentence
 