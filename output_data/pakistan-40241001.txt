
Sentence
کبھی کبھی اکثر لگتا ہے کہ ہم اور وہ جس آخری دہشت گرد کی تلاش میں ہیں  وہ دہشت گرد ہمارے اندر ہی رہائش پذیر ہے اور اس کا نام ہے الفائدہ
Sentence
ذرا سوچیے کہ ہمارے ان اجداد کے پاس ایک دوسرے کو غلام بنانے، کھکل کر دینے یا نسل کشی کے لیے کیا ترغیب تھی جب وہ بارٹر سسٹم سے بھی ناآشنا تھے
Sentence
 پھر بارٹر سسٹم آیا اور اس نے بے لگام خواہش کو معاشی لگام دی
Sentence
 پھر اس لگام کے استعمال کی خواہش نے ریاستی ڈھانچے کو پیدا کیا، یوں فرسودہ بارٹر سسٹم کی جگہ سکے نے لی تب یہ سوال وجود میں آیا کہ یہاں کس کا سکہ چلے گا
Sentence
 کسی کو تیل سے پہلے والا سعودی عرب یاد ہے کہ جس کے بیشتر ریاستی اخراجات حج کی سالانہ آمدنی اور برِصغیر کے مسلمان رجواڑوں اور ترک و مصری مخیرینِ کرام  کے نذرانوں سے پورے ہوتے تھے
Sentence
 کسی نے 1970 سے پہلے دبئی، ابوظہبی، قطر، کویت، بحرین وغیرہ کا نام سنا تھا کہ جن کی روزی روٹی کا دارومدار سمندری موتیوں کی پیداوار پر تھا
Sentence
 مشرقِ وسطیٰ کا تصور آتے ہی سب سے پہلے دو نام ذہن میں ابھرتے تھے مکہ اور مدینہ
Sentence
 پھر ایک تیسرا نام بھی جڑ گیا
Sentence
 اسرائیل
Sentence
میرے لڑکپن تک اسرائیل کے صرف ایک مسلمان ملک سے سفارتی تعلقات تھے اور وہ ملک ایران تھا
Sentence
 برادر عرب ممالک اور اسرائیل ایک دوسرے کے جانی دشمن سمجھے جاتے تھے
Sentence
 ان ممالک نے 25 برس میں اسرائیل سے تین جنگیں لڑیں اور شاہ فیصل نے 1973 کی آخری عرب اسرائیل جنگ کے دوران جب اسرائیل نواز مغرب کا تیل بند کیا تو فیصل راتوں رات ہر عرب اور غیر عرب مظلوم  کے ہیرو بن گئے
Sentence
 جب مصر نے اسرائیل سے کیمپ ڈیوڈ سمجھوتہ کیا تو اسے فلسطینوں کے المیے کی قیمت پر اپنا علاقہ واپس لینے کے جرم میں عرب لیگ اور اسلامی کانفرنس کی تنظیم سے برسوں باہر رہنا پڑا
Sentence
مگر کوشش کیجیے کہ آپ اپنے لڑکپن کا عرب سیاسی جغرافیہ اپنے تک رکھیں اور آج کے 15 سالہ بچے سے شیئر نہ کریں ورنہ  وہ آپ کی ذہنی صحت پر شک کرتے ہوئے سوالیہ بدتمیزی پر بھی اتر سکتا ہے
Sentence
 مثلاً یہی کہ جب ایران اسرائیل کا اتحادی تھا تب عربوں نے ایران  کا حقہ پانی کیوں بند نہیں کیا
Sentence
 اور اب ایران جب اسرائیل کو دشمن نمبر ایک کہتا ہے تو عرب ممالک کو ایران سے کیوں سب سے زیادہ خطرہ ہے
Sentence
  کیا یمن، شام، عراق، حماس اور اخوان  کبھی اسرائیل کے اتحادی تھے یا اب ہیں
Sentence
 مصر کو پھر سے عرب لیگ اور اسلامی کانفرنس میں کیوں داخل کیا گیا
Sentence
  کیا اس نے اسرائیل سے تعلقات توڑ لیے
Sentence
 ترکی کو کبھی اسلامی کانفرنس سے کیوں نہیں نکالا گیا اس کے تو آج بھی اسرائیل سے فوجی، اقتصادی اور سفارتی تعلقات ہیں
Sentence
 پاکستان تو اسرائیل سے نفرت کرتا ہے 
Sentence
اس نے تو 1973 کی عرب اسرائیل جنگ میں اپنی فضائیہ بھی عربوں کو دے دی تھی
Sentence
 پچھلے 40 برس سے  پاکستان سعودی عرب کا سنتری بھی ہے
Sentence
 تو پھر پاکستان اتنا بے چارہ سا کیوں ہے
Sentence
 اور اسرائیل کا سفارتی اتحادی مصر اتنا اکڑ کے کیوں چلتا ہے
Sentence
  اگر آپ کو اپنے 15 سالہ بچے، پوتی یا نواسے سے یہ سننے کا شوق ہے کہ بابا آپ کی طبیعت تو ٹھیک ہے
Sentence
 میں ڈاکٹر انکل کو بلاؤں
Sentence
 تو پھر اسے ضرور بتائیے گا کہ جب صدر ایوب خان ڈونلڈ ٹرمپ کی طرح پہلی بار ریاض گئے تو بادشاہ سلامت خود طیارے کی سیڑھیوں کے سامنے چشم براہ اور پورا ریاض سڑکوں پر تھا
Sentence
 تب نہ پاکستان اتنا ایٹمی تھا اور نہ سعودی اتنے دولت مند
Sentence
 تب اماراتی شیوخ موسمِ گرما سے بچنے کے لیے کراچی کو ہی جنوبی فرانس سمجھتے تھے
Sentence
آج کے بچے کو ماضی میں گھسیٹنے کی بجائے آج ہی میں رہنے دیں
Sentence
 اپنے زمانے کی دوستیاں اور دشمنیاں اپنے سینے میں ہی رکھیے
Sentence
 پھر بھی اگر آپ بضد ہیں کہ عرب دنیا  2017 میں بھی فلسطینیوں کو اپنے جسم کا حصہ سمجھے اور اسرائیل کی علاقائی پالیسیوں  کے خلاف ویسے ہی صف آرا رہے جیسے کل تھی تو ایسا تب ہی ممکن ہے جب اسرائیل یہودیت ترک کر کے مسلمان ہو جائے اور اس میں بھی شیعہ ہوجائے تو کیا کہنے
Sentence
یہ بات ہمیشہ ہمیشہ کے لیے پلے سے باندھ لی جاوے  کہ بین الاقوامی تعلقات میں کسی سے کسی کے تعلق کا تعلق رنگ و نسل و برادری و عقیدے کے مشترک ہونے سے نہیں بلکہ ہم پلہ ہونے سے  ہے
Sentence
 القاعدہ ختم ہو جائے گی مگر الفائدہ ہمیشہ رہے گی
Sentence
کام پڑ جائے تو گدھا بھی باپ، نہ پڑے تو باپ بھی گدھا