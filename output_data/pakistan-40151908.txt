
Sentence
پاکستانی فوج کے شعبہ تعلقات عامہ آئی ایس پی آر کا کہنا ہے کہ سکیورٹی فورسز نے صوبہ بلوچستان کے ضلع مستونگ کے علاقے سپلنجی میں گذشتہ دو روز میں انٹیلی جنس پر مبنی ایک آپریشن کیا ہے جس میں 12 شدت پسند ہلاک ہوئے ہیں
Sentence
 اس آپریشن میں دو افسران سمیت پانچ سکیورٹی اہلکار بھی زخمی ہوئے ہیں
Sentence
 آئی ایس پی آر کا کہنا ہے کہ اس کارروائی میں دہشت گرد غاروں میں چھپ کر حملوں کی منصوبہ بندی کر رہے تھے
Sentence
 کوئٹہ میں بی بی سی کے نامہ نگار محمد کاظم کا کہنا ہے کہ سویلین انتظامیہ کے ذرائع نے اس آپریشن کی تصدیق کرتے ہوئے بتایا کہ یہ آپریشن ضلع مستونگ میں کوہ ماران اور گردونواح کے علاقوں میں کیا گیا 
Sentence
بعض دیگر ذرائع کے مطابق جن چینی باشندوں کو کوئٹہ شہر سے جس گاڑی میں اغوا کیا گیا تھا وہ گاڑی اس علاقے سے برآمد کی گئی تھی
Sentence
یہ آپریشن ایک روز قبل شروع کیا گیا تھا لیکن یہ معلوم نہیں ہوسکا کہ یہ آپریشن چینی باشندوں کی بازیابی کے لیے کیا گیا یا کسی شدت پسند تنظیم کے کارندوں کی موجودگی پر کیا گیا
Sentence
دیگر ذرائع سے میڈیا کو جو معلومات فراہم کی گئیں ان کے مطابق اس علاقے میں ایک غار میں شدت پسند تنظیم دولت اسلامیہ کے دس کے قریب اعلیٰ تربیت یافتہ افراد کو گھیرے میں لیا گیا
Sentence
ان ذرائع کے مطابق گھیرے میں لیے جانے والے شدت پسندوں میں نہ صرف دولت اسلامیہ سندھ کا کمانڈر بھی شامل ہے بلکہ یہ دولت اسلامیہ کا ایک اہم مرکز بھی ہے جس سے بلوچستان اورسندھ کے علاوہ بلوچستان سے متصل پنجاب کے سرحدی علاقوں میں دولت اسلامیہ کی کارروائیوں کو بھی کنٹرول کیا جاتا تھا
Sentence
ان ذرائع کا کہنا ہے کہ اس غار کے قریب ایک اور غار سے چھ خود کش جیکٹس، بھاری مقدار میں اسلحہ اور کھانے پینے کی اشیا بھی برآمد کی گئیں
Sentence
واضح رہے کہ  چینی باشندوں کے کوئٹہ میں رہائش پذیر 6 سے زائد چینی باشندوں کو کراچی منتقل کیا گیا ہے
Sentence
کوئٹہ پولیس کے ذرائع کے مطابق جن چینی باشندوں کو کراچی منتقل کیا گیا وہ گذشتہ ایک سال سے کوئٹہ میں رہائش پذیر تھے
Sentence
  کراچی منتقل کیے جانے والے چینی باشندوں کو جن شرائط کے تحت ویزا جاری کیا گیا تھا وہ اس کی خلاف ورزی کے مرتکب پائے گئے تھے
Sentence
پولیس ذرائع نے بتایا کہ چینی باشندے بزنس ویزے پر آئے تھے لیکن ان میں سے ایسے کاموں سے وابستہ ہوئے تھے جو کہ ان کے ویزے کے شرائط کے مطابقت نہیں رکھتے تھے
Sentence
 ان میں سے بعض کوئٹہ میں زبان سکھانے والے ایک سینٹر سے وابستہ ہوگئے تھے
Sentence
پولیس ذرائع نے بتایا کہ کراچی منتقل کیے جانے والے چینی باشندوں کو واپس ان کا ملک بھیجا جائے گا
Sentence
 