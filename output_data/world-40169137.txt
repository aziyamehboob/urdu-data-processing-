سعودی عرب سمیت چھ مسلم ممالک کا قطر سے سفارتی تعلقات منقطع کرنے پر سوشل میڈیا میں ہلچل ہے اور زیادہ تر لوگ قطر کی حمایت میں نظر آتے ہیںٹوئٹر پر 'قطر' ہیش ٹیگ کے ساتھ 'ترکی ود قطر'، 'آئی سٹینڈ ود قطر'، 'پیپل آف دا ورلڈ ود قطر' جیسے ہیش ٹیگ نظر آئےعربی زبان میں بھی 'خليجنا_واحد' 'قطع_العلاقات_مع_قطر' 'كلنا_قطر' جیسے کئی ہیش ٹيگ دیکھے گئے جن میں قطر اور قطری لوگوں کی حمایت نظر آئیبعض لوگوں نے قطر سے رشتہ منقطع کیے جانے کو امریکی صدر کے دورے کا نتیجہ بھی قرار دیا جبکہ کچھ نے اسے ایران کے خلاف وسیع جنگ کا پیش خیمہ قرار دیابعض صارفین نے قطر کے لوگوں سے اظہار ہمدردی کرتے ہوئے رمضان کے مہینے میں ان کے لیے کھانے پینے کی اشیا میں کمی کا خدشہ ظاہر کیا جبکہ بہت سے قطری باشندوں نے اپنے رہنما پر اپنے اعتماد کا اظہار کیا ہےواشنگٹن میں الحیات کی بیورو چیف جوائس کراما نے لکھا: 'قطر کو بلاک کر دیا گيا ہے اس کی پروازیں اب صرف، ایران، عراق، اردن سے ہی مشرق وسطیٰ جا سکتی ہیں یا پھر ایران اور ترکی کے راستے ہی یورپی یونین کی جانب'اس ٹویٹ کو پانچ ہزار بار ری ٹویٹ کیا گیا ہےروسی ٹی وی چینل آر ٹی نے ٹویٹ کیا: 'رقص شمشیر کا نتیجہ: عرب ممالک میں قطر سے کشیدگی ٹرمپ کے مشرق وسطیٰ دورے کا نتیجہ ہے'اسے بھی سینکڑوں افراد نے ری ٹویٹ اور لائک کیا ہے اس کے جواب میں حسین بن عقول نامی ایک صارف نے لکھا: 'استعماری قوتیں ایسا ہی کرتی ہیں، لوگوں کو تقسیم کرتی ہیں، نفرت اور جہالت پھیلاتی ہیں اور ان کی دولت لوٹ لیتی ہیں'یاسمین ای سٹیورٹ نے لکھا کہ 'قطر کو چاہیے کہ وہ زیادہ اچھی طرح سے جی سی سی کے وسیع گروپ کی رہنمائی کرے'مصطفیٰ اکن نے لکھا: 'ترکی قطر کے ساتھ کھڑا ہے قطر ہمارا مسلم برادر ملک ہے اور مصیبت میں بھائی ساتھ کھڑا ہوتا ہے'آئی سٹینڈ ود قطر نامی ایک ٹوئٹر ہینڈل سے لکھا گیا کہ 'ہم قطر کے ساتھ اس لیے کھڑے ہیں کہ اس ملک نے شامی قتل عام میں مرنے والوں کی حمایت میں اپنی عید کی تقریبات رد کر دی تھی'اسے بھی سو سے زیادہ بار ری ٹویٹ اور تقریبا دو سو بار لائک کیا گيا اس کے جواب میں ایک شخص نے ان کی تصحیح کرتے ہوئے لکھا کہ 'قومی دن کے جشن کو منسوخ کیا تھا نہ کہ عید کے جشن کو'انسانی حقوق کے لیے کام کرنے والی الیزابتھ نے زرکوف نے ایک تصویر شیئر کرتے ہوئے لکھا کہ 'حلب سے میرے ایک دوست نے یہ تصویر فیس بک پر پوسٹ کی تھی اور اس کا عنوان دیا تھا کرۂ ارض پر آخری عرب'لنڈا ہیمبی نے ایک کارٹون پوسٹ کرتے ہوئے لکھا: 'دہشت گردی کے بڑے حامی سعودی عرب اور اس کے پیادے قطر پر دہشت گردی کی حمایت کے لیے پل پڑے ہیں'رحمت اللہ شیخ نے لکھا کہ 'قطر تنازع کا ایک سب سے افسوسناک نتیجہ اشیا خوردنی کی دکانوں پر لوگوں کی بھیڑ ہے ان کی 50-40 فیصد چیزیں سعودی عرب سے آتی ہیں'ایک شخص ستار سعیدی نے صدر ڈونلڈ ٹرمپ کی تصویر ڈال کر لکھا: 'وہ آئے، بدنظمی پھیلائی اور چلے گئے'پرنس مارا نام سے ایک ٹوئٹر نے لکھا: 'سعودی نواز حکومتیں قطر کے خلاف صف آرا ہو رہی ہیں لیکن دنیا کے لوگ جانتے ہیں کہ کھیل کیا ہے اور جھوٹ کیا'ٹریٹا پارسی نے لکھا: 'ہمیں واضح ہونا چاہیے کہ قطر کا مکمل بائيکاٹ بین الاقوامی قوانین کی رو سے اعلان جنگ ہے یہ ایران کے خلاف وسیع جنگ کا پہلا قدم ہے'