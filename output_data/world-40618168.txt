سعودی عرب نے قطر پر دہشت گرد تنظیموں کو فروغ دینے کا الزام لگاتے ہوئے اس کے ساتھ گذشتہ ماہ تمام سفارتی تعلقات ختم کر دیے تھے لیکن قطر پر اس اقدام کا زیادہ اثر پڑتا نظر نہیں آتاسعودی عرب کے ساتھ متحدہ عرب امارات (یو اے ای)، بحرین اور مصر نے بھی قطر کے ساتھ اپنے تعلقات منقطع کیے اس کے بعد یمن، لیبیا اور مالدیپ نے بھی قطر سے دوری اختیار کر لی ٭ ٭ ٭ ٭ سعودی عرب نے قطر کو 13 شرائط ماننے کے لیے کہا تھا، جن میں دہشت گرد تنظیموں کے ساتھ اتحاد ختم کرنے سے لے کر الجزیرہ ٹی وی کی بندش شامل تھی ادھر قطر نے کسی بھی شرط کو ماننے سے انکار کر دیا ہے اور وہ اپنی ضروریات کا سامان ایران اور ترکی سے درآمد کر رہا ہےخیال کیا جا رہا ہے کہ جس مقصد کے ساتھ عرب ممالک نے قطر کے ساتھ اپنے تعلقات ختم کیے تھے وہ الٹا اثر کرنے لگے ہیںقطر کی 27 لاکھ عوام کے لیے زیادہ تر ضروری سامان درآمد کیا جاتا ہے اس میں سے تقریباً 40 فیصد خوردنی مواد سعودی عرب کی سرحد سے آتا ہے سعودی عرب کے قطر سے رشتے ختم کرنے کے بعد ترکی اور ایران اس کی مدد کے لیے سامنے آ گئے اس کی وجہ سے ایک طرف تو ایران کے کاروبار کو فائدہ ہوا وہیں دوحہ اور تہران کے درمیان سفارتی تعلقات بھی اچھے ہونے لگےجارج ٹاؤن یونیورسٹی کے پروفیسر رورے ملر کے مطابق قطر پر پابندی مکمل طور پر ناکام رہی ہے سعودی عرب اور یو اے ای نے جس اتحاد کے تحت ساحلی علاقے میں اپنی اجارہ داری جمانے کی کوشش کی تھی، اس میں وہ کامیاب نہیں ہو سکے اس کے برعکس ترکی نے قطر کے ساتھ اپنے تعلقات مزید مضبوط کر لیے ہیںلندن میں رائل انسٹی ٹیوٹ آف انٹرنیشنل افیئرز میں جزیرہ نما عرب کے ماہر پیٹر سیلسبری کے خیال میں حالات کو بہت بڑھا چڑھا کر دکھایا جا رہا ہےان کے مطابق سعودی عرب کو اپنی منصوبہ بندی میں زیادہ کامیابی نہیں ملی لیکن یہ کہنا کہ قطر اور ایران انتہائی قریب آ گئے ہیں، یہ بھی مکمل حقیقت نہیں ہےقطر اور ایران کے درمیان ہمیشہ سے ایک فاصلہ رہا ہے اس وقت ایران قطر کو خوراک مواد صرف اس لیے مہیا کروا رہا ہے کیونکہ وہ سعودی عرب کی پوزیشن کو خراب کرنا چاہتا ہےقطر کے سامنے رکھی گئی شرائط میں ایک اہم شرط اخوان المسلمون، حماس، دیگر اسلامی تنظیموں اور ایران کی طرف سے حمایت فوجی تنظیموں کے ساتھ تعلقات توڑنا شامل تھارورے ملر نے بی بی سی کو بتایا کہ ان کی آزادی اور خود مختاری کو بچائے رکھنے کے لیے قطر ان تنظیموں کے خلاف زیادہ سخت رخ نہیں اپنا سکتاملر کے مطابق اس ہفتے امریکہ اور قطر کے درمیان ہونے والا انسداد دہشت گردی کا معاہدہ اہم کردار ادا کر سکتا ہےسعودی عرب، بحرین، مصر اور متحدہ عرب امارات کے قطر کی طرف سے کسی قسم کا رد عمل نہ دینے کی صورت میں مناسب وقت پر مختلف اقدامت اٹھانے کا عندیہ دیا گیا ہے تاہم رورے ملر کا خیال ہے کہ سعودی عرب اور اس کے ساتھی ممالک کے پاس قطر کے لیے کوئی’ پلان بی‘ تیار نہیں ہےرورے کا کہنا ہے، ’قطر مخالف ممالک اب زیادہ سخت قدم نہیں اٹھا سکتے، کیونکہ ان کے اوپر بھی بین الاقوامی دباؤ بن گیا ہے اس کے ساتھ ہی ایران اور ترکی کی موجودگی بھی ان قدم روک رہی ہے‘ماہر پیٹر سیلسبری کہتے ہیں کہ سعودی عرب اور اس کے اتحادی متحدہ قطر پر پابندیوں کی مدد سے اسے اقتصادی طور پر کمزور بنانے کی کوشش کر رہے ہیں وہیں دوسری طرف قطر اپنے قدرتی تیل کے ذخائر برآمد کرکے اپنی ضرورتوں کو پورا کر رہا ہےان کے بقول جب تک گیس کی طلب اور اس کی قیمتیں بڑھتی رہیں گی، قطر اپنی ضرورتیں پوری کرتا رہے گا اور اس پر لگنے والے پابندی مکمل طور پر کامیاب نہیں ہو پائیں گے