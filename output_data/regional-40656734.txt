
Sentence
مرزا افتخار حسین کے گھر کے اندر اپنے خاندان کے ساتھ ایک عام انسان نظر آتے ہیں، آرام سے، سوچ سمجھ کر باتیں کرتے ہیں لیکن گھر کے باہر قدم رکھتے ہی ان کی شخصیت بدل جاتی ہے انکا رویہ تبدیل ہو جاتا ہے، آواز تیز ہو جاتی ہے اور انداز لڑنے والے شخص کا ہو جاتا ہے
Sentence
افتخار 43 سال کے ہیں، لیکن اب تک بے روزگار ہیں
Sentence
 اپنی زندگی کا ایک بڑا حصہ انہوں نے تہاڑ جیل میں گزارا ہے
Sentence
وہ 1996 میں دہلی کے لاجپت نگر علاقے میں ہونے والے ایک بم دھماکہ کے الزام میں افتخار 14 سال جیل میں قید رہے تھے
Sentence
2010 میں دہلی کی پٹیالہ ہاؤس کورٹ نے انہیں ناکافی شہادتوں کی بنیاد پر بری کر دیا تھا
Sentence
ان کی رہائی کو سات سال ہو چکے ہیں لیکن ان کے الفاظ میں آج بھی تلخی ہے، 'جیل کی زندگی سب سے خراب ہوتی ہے لیکن میں کہتا ہوں کہ جیل سے نکلنے کے بعد میری زندگی اور بھی بری گزررہی ہے'
Sentence
جیل کی طویل زندگی نے ان کی زندگی کو ہمیشہ کے لیے تبدیل کر دیا
Sentence
 وہ کہتے ہیں، 'جب میں جیل گیا تھا تو ایک سیدھا سادہ نوجوان تھا
Sentence
 جیل میں میری شخصیت بدل گئی اب میں سخت انسان بن گیا ہوں'
Sentence
افتخار کے مطابق جیل کے اندر اکثر جھگڑے ہوتے تھے وہاں اپنی جان بچانے کے لیے اپنی حفاظت خود کرنی پڑتی تھی
Sentence
وہ کہتے ہیں کہ وہ اب تک معاشرے میں دوبارہ شامل نہیں سکے ہیں
Sentence
 بری ہونے کے بعد پیش آنے والی مشکلات سے پریشان ہو کر وہ کہتے ہیں کہ ان کے لیے 'جیل کی زندگی زیادہ بہتر تھی'
Sentence
ان کا کہنا ہے، 'ہماری زندگی باہر نکل کر زیادہ خراب ہے
Sentence
 وہاں (جیل میں) تو پتہ تھا کہ ہم قید ہیں، کچھ کر نہیں سکتے لیکن ہمیں یہ لگتا ہے کہ بری ہونے کے بعد بھی ہم قید ہیں'
Sentence
وادی کشمیر میں درجنوں ایسے لوگ ہیں جو کم عمر میں شدت پسند حملوں کے الزام میں گرفتار ہوئے، لیکن ناکافی ثبوتوں کی وجہ سے سالوں تک جیل میں قید رہنے کے بعد رہا کر دیے گئے
Sentence
دلی میں ان کی وکیل کامنی جیسوال کہتی ہیں، 'سالوں تک جیل میں رہنے کے بعد ان نوجوانوں میں ناراضی بڑھتی ہے اور غالباً وہ شدت پسند بھی بن سکتے ہیں'
Sentence
 افتخار ایک طرح سے خوش قسمت ہیں کہ ان کا نام کیس سے خارج ہوگیا اور اب وہ ایک آزاد شہری کی طرح زندگی بسر کر رہے ہیں
Sentence
ان کے بھائی مرزا نثار حسین اور ان کے دو پڑوسی 21 سال بعد اب بھی جیل میں ہیں ان دونوں کو لاجپت نگر بم دھماکے والے مقدمے میں دہلی ہائی کورٹ نے بری کر دیا تھا
Sentence
لیکن اسی سال راجستھان میں ہونے والے بم دھماکے میں انہیں راجستھان کی ایک نچلی عدالت نے عمر قید کی سزا سنائی ہے جسے ان دونوں نے راجستھان ہائی کورٹ میں چیلنج کیا ہے
Sentence
افتخار کہتے ہیں جب سے وہ رہا ہوئے ہیں وہ اپنے بھائی کے مقدمے کی پیروی میں لگے ہیں، 'جیل سے باہر نکلنے کے بعد تو ہمیں بھائی کے لیے عدالت کا سامنا کرنا پڑا
Sentence
 اس کے لیے کبھی دہلی جانا پڑتا ہے، کبھی راجستھان جانا پڑتا ہے
Sentence
 تمام بھائی بہن مل کر پیسے جمع کرتے ہیں 
Sentence
ہمارے پاس پیسے نہیں ہیں
Sentence
 قرض لینا پڑتا ہے'
Sentence
کیا ریاستی حکومت کے پاس افتخار جیسے افراد کو قومی دھارے میں واپس شامل کرنے کے لیے کوئی منصوبہ ہے
Sentence
 جموں اور کشمیر کے نائب وزیر اعلی نرمل سنگھ کہتے ہیں، 'حکومت سب کے لیے ہے
Sentence
 یہ جموں اور کشمیر کے لوگوں کی حکومت کی ذمہ داری ہے
Sentence
 ایسی بات نہیں ہے کہ جن کو حق ہے انہیں ان کا حق ہم نہیں دے رہے ہیں
Sentence
 اور ہم نے دیا بھی ہے'
Sentence
انسانی حقوق کی تنظیموں کا کہنا ہے کہ افتخار جیسے لوگوں کو حکومت ان کی جوانی واپس نہیں کر سکتی لیکن اقتصادی اور نفسیاتی مدد دے سکتی ہے