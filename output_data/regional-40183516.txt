
Sentence
انڈیا کے زیرِانتظام کشمیر کے کشیدہ ماحول میں پلنے بڑھنے والی لڑکیوں اور ملک کے باقی حصوں میں رہنے والی لڑکیوں کی زندگی کتنی یکساں اور کتنی مختلف ہو سکتی ہے
Sentence
یہی سمجھنے کے لیے وادی کشمیر میں رہنے والی دعا اور دہلی میں مقیم سومیا نے ایک دوسرے کو خط لکھے
Sentence
 سومیا اور دعا کی ایک دوسرے سے کبھی ملاقات نہیں ہوئی ہے
Sentence
 انھوں نے ایک دوسرے کی زندگی کو گذشتہ ڈیڑھ ماہ کے دوران خطوط کے ذریعے ہی جانا
Sentence
 آپ آئندہ چند دنوں تک ان کے خطوط یہاں پڑھ سکیں گے
Sentence
پیاری سومیا،تمہارا خط ملا اور یہ جان کر اچھا لگا کہ میری طرح تمھیں بھی کتابیں پڑھنا اور موسیقی سننا پسند ہے بلکہ تم میری ہی طرح 'ون ڈائركشنر‘ بھی ہو
Sentence
تم نے اپنے خط میں مجھ سے ایک سوال پوچھا کہ جب بھی کشمیر کے باہر کے لوگ وادی کے بارے میں کچھ بھی سنتے ہیں تو ان کے دماغ میں جو پہلی بات آتی ہے وہ 'مسلم' ہے اور تم جاننا چاہتی ہو کہ کیا یہاں صرف مسلم ہی رہتے ہیں
Sentence
اس کا جواب نہیں ہے  لیکن یہاں رہنے والے زیادہ تر لوگ مسلمان ہیں
Sentence
پورے جموں کشمیر کی بات کریں تو 70 فیصد مسلمان ہیں، ہندو 20 فیصد اور باقی مذاہب (مسیحی، جین مت، بدھ مت، سكھ وغیرہ) 10 فیصد
Sentence
مذہب کوئی بھی ہو، یہاں کشمیر میں تمام لوگ بہت بھائی چارے کے ساتھ رہتے ہیں
Sentence
ہم اردو کی ایک کہاوت ’ہندو، مسلم، سکھ، عیسائی، آپس میں سب بھائی بھائی‘ میں یقین کرتے ہیں
Sentence
یہ سمجھانے کے لیے میں تمہیں ایک مثال دیتی ہوں
Sentence
 تقریباً دو سال پہلے، شوپیاں نام کے ایک علاقے میں مسلمانوں نے ایک غریب ہندو کی بیٹی کی شادی کروانے میں اس کی مدد کی تھی
Sentence
تم نے موسم کی بھی بات کی اور خواہش ظاہر کی کہ دہلی کا موسم بھی کشمیر جیسا ہو جائے لیکن یقین مانو تم یہ پسند نہیں کرو گی، کیونکہ جیسا میں نے تمہیں اپنی گذشتہ خط میں لکھا تھا، ہمارے یہاں شدید سردی پڑتی ہے
Sentence
چلۂ کلاں کے دوران تو درجہ حرارت منفی 15 ڈگری تک پہنچ جاتا ہے
Sentence
 دوسرے یہ کہ یہاں موسم کبھی بھی بدل جاتا ہے
Sentence
گذشتہ دو دن خوب دھوپ نکلی، اب جب میں یہ خط لکھ رہی ہوں مجھے باہر سے بارش کی آواز سنائی دے رہی ہے
Sentence
اور ٹھنڈک اس قدر ہے کہ قلم تک پکڑنے میں انگلیاں برف سی ہوئی جا رہی ہیں
Sentence
یہاں گرمیوں میں گرمی نہیں بلکہ اچھا موسم ہوتا ہے (تمہارے لیے ہو نا ہو لیکن ہمارے لیے 33 ڈگری بھی بہت گرم ہوتا ہے)
Sentence
میں سکول میں ایک اچھی سٹوڈنٹ ہوں
Sentence
 جیسا میں نے تمہیں بتایا تھا کہ میں نویں کلاس میں ہوں
Sentence
ساتھ ہی ساتھ میں دسویں کلاس کی تیاری بھی کر رہی ہوں
Sentence
 اب یہ سمجھ نہیں آرہا کہ دسویں کلاس میں کون سے سبجیکٹس (مضامین) لوں
Sentence
کیا تم مجھے اس سلسلے میں کوئی مشورہ دے سکتی ہو
Sentence
 تم کون کون سے مضامین لینے والی ہو
Sentence
تمہارے مطابق کس سبجیکٹ میں مستقبل میں زیادہ مواقع ملیں گے، كريئر بنے گا اور جن پر توجہ دی جانی چاہیے
Sentence
تمہارے ذہن میں کچھ ہو تو مجھے ضرور لکھ بھیجنا
Sentence
تمہارے جواب کی منتظرتمہاری دوستدعا