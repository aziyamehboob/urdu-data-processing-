انگلینڈ اور ویلز میں جاری آئی سی سی چیمپیئنز ٹرافی کے ابتدائی مرحلے کے آخری میچ میں پاکستان نے دلچسپ مقابلے کے بعد سری لنکا کو تین وکٹوں سے شکست دے دی ہے پاکستان نے ٹاس جیت کر سری لنکا کو پہلے بیٹنگ کی دعوت دی تو اس کی پوری ٹیم 236 رنز بنا کر آؤٹ ہوگئی جواب میں پاکستان نے کپتان سرفراز احمد اور محمد عامر کی عمدہ بیٹنگ کی بدولت 237 رنز کا ہدف 46 ویں اوور میں حاصل کر لیا اس فتح کے ساتھ ہی پاکستان نے چیمپیئنز ٹرافی کے سیمی فائنل میں جگہ بنا لی ہے جہاں اس کا مقابلہ میزبان اور اس ٹورنامنٹ میں اب تک ناقابل شکست رہنے والی انگلینڈ کی ٹیم سے ہوگا٭ ٭ اس میچ میں کامیابی کا سہرا جہاں سرفراز کی انتہائی نازک صورت حال میں نصف سنچری کو دیا جائے گا وہیں اس میں سری لنکا کے فیلڈرز کا بھی اتنا ہی بڑا حصہ ہے سری لنکا میں اس میچ کا جب بھی ذکر ہوگا تو اس کیچ کا تدکرہ ضرور ہو گا جو پریرا  نے ملنگا کی گیند پر شارٹ مڈ آن پر گرا دیا کرکٹ کی اصطلاح میں اسے ڈولی کہا جاتا ہے اتنا آسان کیچ اتنے بڑے میچ میں چھوڑنا واقعتاً میچ گرا دینے کے مترادف تھاقسمت کی دیوی سرفراز پر آج پوری طرح مہربان تھی اس کے بعد ان کا ایک اور کیچ چھوٹا جو نسبتاً مشکل ضرور تھا لیکن ناممکن نہیں تھا صرف یہی کیچ ہی نہیں اس دوران سرفراد کئی مرتبہ رن آوٹ ہوتے بال بال بچے نتیجتاً سرفراز احمد اور محمد عامر نے آٹھویں وکٹ کی شراکت میں ناقابلِ شکست 75 رنز بنا کر اپنی ٹیم کو فتح سے ہمکنار کیاپاکستان کی اس اننگز میں اگر محمد عامر کا ذکر نہ کیا جائے تو یہ صریحاً زیادتی ہو گی انھوں نے اس میچ میں اس ٹورنامنٹ میں اپنی پہلی وکٹ بھی حاصل کی اور پھر جس ذمہ دارانہ انداز میں بیٹنگ کی اور انتہائی قیمتی 28 رنز بنائے وہ میچ جیتنے میں بہت اہم رہےآخری چوکا جو سرفراز نے تھرڈ مین کی طرف لگایا اور اس کے بعد خوشی میں انھوں نے جو چھلانگیں لگائیں اس سے اندازہ لگایا جا سکتا ہے کہ یہ میچ کیسے بری طرح پھنس گیا تھاسرفراز احمد نے ناقابل شکست 61 رنز کی اننگز کھیلی جس میں پانچ چوکے بھی شامل ہیںسرفراز اور محمد عامر کے علاوہ نوجوان بلے باز فخر زمان نے بھی پاکستان کی اس فتح میں اہم کردار ادا کیا اور ایک بار پھر پاکستان کو بہتر آغاز فراہم کیافخر زمان نے پہلی وکٹ کی شراکت میں اظہر علی کے ساتھ 74 رنز بنائے اور ایک روزہ میچوں میں اپنی پہلی نصف سنچری سکور کر کے آؤٹ ہوئےسری لنکا کی جانب سے نوان پردیپ نے تین، ملنگا، لکمال اور پریرا نے ایک، ایک کھلاڑی کو آؤٹ کیا اس سے قبل کارڈف میں کھیلے گئے اس میچ میں پاکستان نے ٹاس جیت کر سری لنکا کو پہلے بلے بازی کی دعوت دی تو ڈکویلا اور گناتھیلاکا نے ابتدائی اوورز میں پراعتماد انداز میں پاکستانی بولرز کا سامنا کیاپاکستان کو پہلی کامیابی چھٹے اوور میں ملی جب جنید خان نے گناتھیلاکا کو مڈ آن پر کھڑے شعیب ملک کے ہاتھوں کیچ کروا دیا وہ 13 رنز بنا سکےجب سری لنکا کا سکور 82 رنز پر پہنچا تو کشال مینڈس 27 رنز بنانے کے بعد حسن علی کی ایک اندر آتی ہوئی گیند کو سمجھ نہ سکے اور بولڈ ہو گئےمجموعی سکور میں ایک رن کے اضافے کے بعد اپنا پہلا ون ڈے کھیلنے والے فہیم اشرف نے چندیمل کو بولڈ کر کے اپنے انٹرنیشنل کریئر کی پہلی اور میچ میں ٹیم کے لیے تیسری وکٹ حاصل کیاس کے بعد سری لنکا کا کوئی بھی بلے باز لمبی اننگز کھیلنے میں کامیاب نہ ہو سکا اور وقفے وقفے سے اس کی وکٹیں گرتی رہیںپاکستان کی جانب سے حسن علی نے ایک بار پھر عمدہ بولنگ کرتے ہوئے تین وکٹیں حاصل کیں ان کے علاوہ جنید خان نے بھی تین، محمد عامر نے اور فہیم اشرف نے دو، دو کھلاڑیوں کو آؤٹ کیاسری لنکن اننگز کے دوران سلو اوور ریٹ پر پاکستانی ٹیم کو میچ ریفری کی جانب سے جرمانہ بھی کیا گیا ہےآئی سی سی چیمپیئنز ٹرافی میں اب پہلا سیمی فائنل پاکستان اور انگلینڈ کی ٹیموں کے درمیان 14 جون کو کارڈف میں ہی کھیلا جائے گا