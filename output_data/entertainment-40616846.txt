
Sentence
قندیل بلوچ، ایک چھوٹے سے گاؤں کی لڑکی جس نے بہت بڑے خواب دیکھے تھے
Sentence
 وہ میری طرح کی ہی ایک لڑکی تھی
Sentence
 دنیا کی دیگر نوجوان لڑکیوں کی طرح اس نے بھی سوشل میڈیا کا استعمال تو کیا لیکن ذرا مختلف طریقے سے
Sentence
اپنے شوہر سے علیحدگی اختیار کر کے قندیل نے ایک غیر معمولی زندگی کا آغاز کیا اور آن لان سٹار بن گئیں
Sentence
 وہ خود کو ’گرل پاور‘ یعنی لڑکیوں کی طاقت کہتی تھیں
Sentence
 ٭ ٭ ٭ اس نے رقص کیا، جسم کی نمائش کی، اس کی سوشل میڈیا پوسٹس کی وجہ سے اسے  پذیرائی بھی ملی محبت بھی اور نفرت بھی
Sentence
 لیکن نتیجہ مرد کی جانب سے عورت پر تشدد اور غیرت کے نام پر قتل کی صورت میں نکلا
Sentence
 ٹھیک ایک سال قبل آج ہی کے دن یہ خبر ملی کہ قندیل بلوچ کو ان کے سگے بھائی نے قتل کر دیا ہے
Sentence
 رات گئے گرفتاری کے بعد ایک پریس کانفرنس  کے دوران ان کے بھائی وسیم نے ان کے قتل کا اعتراف کیا اور کہا کہ قندیل کی وجہ سے ان کے خاندان کی بےعزتی ہو رہی تھی اور سوشل میڈیا پر قندیل کی جو ویڈیوز آئی تھیں ان پر لوگ انھیں طعنے دیتے تھے جو ان سے برداشت نہیں ہوتے تھے
Sentence
پاکستان میں میری جیسی عورتیں اس کی موت سے بہت متاثر ہوئی ہیں
Sentence
 کچھ بننے کی کوشش میں وہ موت کے منہ میں چلی گئی
Sentence
 میں جاننا چاہتی تھی کہ مذہب اور خاص طور پر ایک امام کا قندیل کی ہلاکت میں کیا کردار تھا
Sentence
 جب قندیل نے ملتان سے تعلق رکھنے والے مولانا عبدالقوی کے ساتھ سیلفی لی تو تب تک وہ سوشل میڈیا پر ایک بڑی سٹار بن چکی تھیں اور ان کی سیکسی پوسٹس کو دیکھنے والے لاکھوں میں تھے
Sentence
 ایک ٹی وی پروگرام میں مفتی عبدالقوی نے ایک ٹی وی پروگرام میں انھیں کراچی آنے کی دعوت دی
Sentence
 مفتی قوی اس سے قبل ماڈلز کے ساتھ بھی ٹی پروگرام میں شرکت کرتے رہے اور اخلاقیات کے موضوع پر بات کی
Sentence
 قندیل نے پاکستان کے سابق کرکٹر عمران خان کو بھی سوشل میڈیا کے ذریعے ہی شادی کی دعوت دی تھی
Sentence
 20 جون کو مفتی قوی اور قندیل بلوچ کے درمیان کراچی کے ایک ہوٹل میں ملاقات ہوئی
Sentence
 قندیل نے اپنی تصاویر سوشل میڈیا پر پوسٹ کر دیں جو جنگل میں آگ کی طرح پھیل گئیں
Sentence
 تاہم اس کے بعد دو واقعات ہوئے
Sentence
 ایک تو مفتی قوی کی رویت ہلال کمیٹی کی رکنیت معطل کر دی گئی اور پھر قندیل کے بھائی نے انھیں قتل کر دیا
Sentence
 اس قتل میں مفتی قوی ان کے ساتھ لی جانے والی سیلفیوں کا اہم کردار نظر آتا ہے
Sentence
 قندیل کے قتل کے الزام میں چار افراد گرفتار ہوئے
Sentence
 جس گاڑی میں قندیل کا بھائی اپنے کزن کے ساتھ فرار ہوا اس کا ڈرائیور مفتی عبدالقوی کا رشتے دار بتایا جاتا ہے
Sentence
 کیا واقعی ہی کچھ ایسا تھا
Sentence
 میں نے مفتی عبدالقوی کے دفتر میں ان سے ملاقات کی اور ان سے پوچھا کہ کیا وجہ ہے قندیل کے اہلِ خانہ بھی یہی بات دہراتے ہیں کہ مفتی عبدالقوی کی وجہ سے لوگ قندیل  کے خلاف ہو گئے تھے اور پھر ان کے بھائی کو بھی جن لوگوں نے ورغلایا وہ آپ کی وجہ سے ہی ہوا
Sentence
مفتی عبدالقوی یہ الزام مسترد کرتے ہیں
Sentence
 وہ کہتے ہیں کہ 'ابتدائی دنوں میں شاید کچھ لوگوں میں یہ بات آئی ہو کہ مفتی صاحب قصور وار ہیں
Sentence
 لیکن جو مجھے اور میرے خاندان کو جانتے ہیں جو میری گفتگو سے باخبر ہیں میں نہیں سمجھتا ان کے دل میں یہ بات تھی
Sentence
 تقریباً سب کی بات یہی تھی کہ مفتی صاحب آپ کے ساتھ جو اس محترمہ نے کیا ہے وہ غلط کیا ہے
Sentence
'وہ کہتے ہیں کہ مقتولہ کی والدہ نے جو بھی کہا وہ غلط ہے
Sentence
 شاید انھوں نے قندیل کو قتل نہیں کیا لیکن انھیں اس پر افسوس نہیں تھا
Sentence
 ان کا انداز بیان دھمکی آمیز تھا
Sentence
 وہ بضد تھے کہ وہ معصوم ہیں اور قندیل کا قتل خدا کی کرنی تھی
Sentence
 لیکن ایک بات جس نے مجھے خود حیران کیا جب مفتی عبدالقوی نے مجھے چھونے کی کوشش کی
Sentence
 میں نے مفتی عبدالقوی سے کہا کہ مجھے نماز پڑھنی ہے تو انھوں نے مجھے میرے نام کا مطلب بتایا شروع کر دیا اور اس کے بعد کیمرے کے سامنے میرے دونوں گالوں سے اپنی انگلیاں مس کیں
Sentence
 میں سمجھتی ہوں کہ وہ اس عمل کی کوئی توجہیہ پیش نہیں کر سکتے
Sentence
 میں قندیل کے کیس کی تفتیش کرنے والی خاتون پولیس آفیسر عطیہ جعفری سے ملی تو میں نے انھیں بھی عبدالقوی سے ملاقات کے بارے میں بتایا
Sentence
 پولیس کو قندیل کے بھائی اور مفتی عبدالقوی کے درمیان تعلق اور رابطے کا ثبوت نہیں ملا تاہم پولیس آفیسر عطیہ جعفری کا خیال ہے کہ اگر غیرت کی بات ہوتی تو بھائی پہلے ہی بہن کو مار دیتے
Sentence
 آخر 20 جون کے بعد ہی ایسا کیوں ہوا
Sentence
 کچھ یہی اشارہ ان کے بھائی کے میڈیا کے سامنے دیا جب یہ کہا کہ 'وہ جو مولوی کا مسئلہ بنا ہوا تھا
Sentence
 میڈیا پر آ گیا
Sentence
 پہلے تو یہ مسئلہ نہیں تھا یہ مسئلہ بنا تو ہم نے ایسا کیا
Sentence
'مگر اب سوال یہ ہے کہ کیا قندیل کے والدین اپنے بیٹے کو بیٹی کا قتل معاف کر دیں گے