
Sentence
انڈیا میں نیوز چینل این ڈی ٹی وی کے دفاتر اور اس کے مالکان کےگھروں پر سی بی آئی کے چھاپوں سے ملک میں میڈیا کی آزادی پر بحث چھڑگئی ہے
Sentence
 چینل کا کہنا ہے کہ اس کے خلاف عائد نادہندگی کے الزامات بالکل بے بنیاد ہیں جبکہ حکومت کا دعویٰ ہے کہ یہ کارروائی سی بی آئی نے اپنی معلومات کی بنیاد پر کی ہے اور اس سے حکومت کا کوئی تعلق نہیں ہے
Sentence
مرکزی تفتیشی بیورو نے این ڈی ٹی کے مالکان ڈاکٹر پرنائے روائے اور ان کی اہلیہ رادھیکا رائے کے گھروں اور چینل کے دفاتر پر پیر کی صبح چھاپے مارے تھے
Sentence
 پرنائے رائے کو ملک میں ٹی وی نیوز جرنلزم کے بانیوں میں شمار کیا جاتا ہے
Sentence
 سی بی آئی کا الزام ہے کہ انھوں نے ایک پرائیویٹ بینک سے قرض لیا تھا اور بینک کے ملازمین کے ساتھ مل کر اسے اڑتالیس کروڑ روپے کا نقصان پہنچایا
Sentence
 این ڈی ٹی وی کا دعویٰ ہے کہ تمام الزامات بے بنیاد ہیں اور اسے حکومت کی پالیسیوں پر تنقید کی وجہ سے نشانہ بنایا جا رہا ہے
Sentence
این ڈی ٹی وی کے سینیر اینکر رویش کمار نے اپنے ایک پروگرام میں کہا کہ ’دلی میں آپ کو دو طرح کے صحافی ملیں گے، ایک وہ جو ڈرے ہوئے ہیں اور ایک وہ جنہیں ڈرایا جا رہا ہے
Sentence
 کچھ لوگوں کو ڈرنے کی بھاری قیمت ادا کی جارہی ہے
Sentence
 لیکن این ڈی ٹی وی کی آواز خاموش نہیں کی جاسکتی
Sentence
‘این ڈی ٹی وی اور حکمران بی جے پی کے درمیان تعلقات پہلے سے کشیدہ ہیں اور حکومت پہلے بھی اس کے ہندی چینل کے خلاف کارروائی کر چکی ہے
Sentence
 چند روز قبل مویشیوں کی منڈیوں میں ذبیحے کے لیے جانوروں کی فروخت پر پابندی سے متعلق فیصلے پر ایک بحث کے دوران این ڈی ٹی وی کی اینکر ندھی رازدان نے بی جے پی کے ترجمان سمبت پاترا سے کہا تھا کہ وہ یا تو ان کے شو سے چلے جائیں یا چینل پر یہ الزام لگانے کے لیے معافی مانگیں کہ وہ ایک مخصوص ایجنڈے کے تحت کام کر رہا ہے
Sentence
سی بی آئی کے چھاپوں پر سینیئر مدیران نے سخت تنقید کی ہے
Sentence
 ان کی تنظیم ایڈیٹرز گلڈ نے کہا کہ وہ  پریس کی آواز دبانے کی کسی بھی کوشش کی سخت مذمت کرتی ہے
Sentence
سینیئر صحافی شیکھر گپتا نے کہا کہ میڈیا کے لیے پیغام واضح ہے، مزاحمت کرنی ہے تو اس کے مضمرات بھی برداشت کرنے ہوں گے
Sentence
کچھ  صافحیوں نے ان چھاپوں کا موازنہ ایمرجنسی کے دور سے کیا ہے جب ملک میں پہلی اور آخری مرتبہ سینسر شپ نافذ کی گئی تھی
Sentence
 ان میں سینیئر صحافی پروین سوامی بھی شامل ہیں
Sentence
سیاسی جماعتوں نے بھی سی بی آئی کے چھاپوں کو سیاسی محرکات پر مبنی بتایا ہے
Sentence
کانگریس کے ترجمان اجے ماکن نے کہا کہ بی جے پی کی حکومت خوف کا ماحول بنانے کی کوشش کر رہی ہے اور یہ میڈیا کی آزادی پر بڑا حملہ ہے
Sentence
عام آدمی پارٹی کے لیڈر آشوتوش نے کہا کہ یہ ایک خطرناک کھیل ہے اور مقصد میڈیا کی آواز کو دبانا ہے
Sentence
 آشوتوش خود سیاست میں آنے سے پہلے ایک سینیئر ایڈیٹر تھے
Sentence
لیکن بی جے پی کے وفاقی وزیر وینکیا نائڈو نے کہا کہ ملک میں میڈیا جو چاہے لکھنے کے لیے آزاد ہے لیکن اگر کوئی قانون توڑتا ہے تو اس کےخلاف کارروائی ہونی چاہیے چاہے وہ صحافی ہو یا کوئی اور
Sentence
وزیر اعظم نریندر مودی نے اقتدار میں تین سال مکمل کر لیے ہیں لیکن ابھی تک ایک بھی پریس کانفرنس سے خطاب نہیں کیا ہے
Sentence
  انڈیا میں آجکل میڈیا میں بھی کھلے عام جنگ جاری ہے اور چینل ایک دوسرے کو تنقید کا نشانہ بناتے رہتے ہیں
Sentence
 ایک حلقے کا الزام ہے کہ کچھ چینل بکے ہوئے ہیں اور آنکھیں بند کرکے حکومت کی حمایت کرتے ہیں، جواب میں ان کا الزام ہے کہ یہ الزام لگانے والے چینل خود ملک کے مفادات کے خلاف کام کر رہے ہیں