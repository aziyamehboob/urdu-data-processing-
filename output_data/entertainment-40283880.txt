
Sentence
بالی وڈ کے اداکار سلمان خان کی طرف سے جنگ کی مخالفت میں آنے والے ایک بیان پر تنازع پیدا ہوگيا اور بہت سے قوم پرست انڈین تجزیہ کاروں نے ان پر سخت تنقید کی
Sentence
 اپنی آنے والی فلم ’ٹیوب لائٹ‘ کے پرموشن کے  موقع پر سلمان نے جنگ کی وکالت کرنے والوں پر شدید نکتہ چینی کرتے ہوئے کہا کہ جو لوگ جنگ کرنے کی بات کرتے ہیں انھیں کو لڑنے کے لیے محاذ پر پر بھیجا جانا چاہیے تاکہ ان کی سمجھ میں آجائے کہ اس کے کتنے نقصانات ہیں
Sentence
 بس اسی بیان کے حوالے سے ٹی وی چینلوں پر بحث شروع ہوگئی اور کئی سرکردہ تجزیہ کاروں نے ان پر سخت نکتہ چینی کرنی شروع کردی
Sentence
  سلمان خان کی فلم ’ٹیوب لائٹ‘ سنہ 1962 میں انڈیا اور چین کے درمیان ہونے والی جنگ کے پس منظر پر مبنی ہے
Sentence
اسی سے متعلق جب ان سے سوال پوچھا گیا تو سلمان خان نے کہا کہ فلم جنگ کے بارے میں نہیں بلکہ اس بارے میں ہے کہ جنگ ہونے کی صورت میں انسانیت کو کس طرح کی قیمت ادا کرنی پڑتی ہے
Sentence
ان کا کہنا تھا کہ اس فلم میں اس موضوع پر بات کی گئی ہے کہ ’جنگ جلدی ختم ہوجائے تاکہ ہمارے جوان واپس آجائیں اور ان کے جوان بھی اپنے اہل خانہ سے جلدی واپس جا کر مل سکیں
Sentence
‘اسی گفتگو کے دوران انھوں نے جنگ کی وکالت کرنے والوں کی شدید الفاظ میں مذمت کی اور کہا: ’میرے خیال سے جو لوگ جنگ کرنے کا حکم دیتے ہیں انھیں پہلے سامنے کھڑا کرنا دینا چاہیے کہ یہ لو بھائی بندوقیں پکڑو، پہلے آپ لڑو
Sentence
 ایک دن کے اندر سب بند ہوجائے گا، پیر کانپنے شروع ہوجائیں گے ہاتھ کانپنے شروع ہوجائیں گے اور سیدھے ٹیبل پر آکے جو بھی ڈسکشنز ہیں وہ ہو جائیں گے
Sentence
‘کبیر خان کی ہدایت کاری میں بننے والی اس فلم میں سلمان کے بھائی سہیل خان نے ایک فوجی کا کردار ادا کیا ہے جبکہ سلمان کی ہیروئن چینی اداکارہ زو زو ہیں
Sentence
اس بارے میں جب سہیل خان سے سوال کیا گیا تو انھوں نے کہا کہ جنگ ایک منفی جذبہ ہے اور اسے کوئی بھی پسند نہیں کرتا ہے
Sentence
 ’بلآخر کوئی بھی مسئلہ بات چیت سے ہی حل ہوتا ہے
Sentence
 جنگ کوئی بھی پسند نہیں کرتا پھر بھی ہوتی رہتی ہیں
Sentence
‘سلمان خان کے اس بیان کے حوالے سے انڈین میڈیا میں زبردست بحث چھڑ گئی اور ٹی وی چینلوں نے اس بیان کو چین کے بجائے پاکستان کے ساتھ لنک کر کے بحث و مباحثے شروع کر دیے
Sentence
 قوم پرستی سے شرشار کئی تجزیہ کاروں نے سلمان پر سخت نکتہ چینی کرنے کے ساتھ ہی پاکستان پر بھی تنقید کی
Sentence
 کئی سخت گیر موقف کے حامی تجزیہ کاروں نے جنگ کرنے کی دبے الفاظ میں یہ کہہ کر حمایت کی کہ پاکستان کے ساتھ تو کئی بار بات چیت ہوئی ہے لیکن اس کا کوئی نتیجہ نہیں نکلا
Sentence
  لیکن  بعض لوگوں کا کہنا  تھا کہ سلمان نے امن کی بات کی ہے اور اسے توڑ مروڑ کر پیش نہ کیا جائے تو زیادہ بہتر ہوگا
Sentence
  کچھ لوگوں کی رائے ہے کہ فلم کی تشہیر کے لیے سلمان کا ایک انوکھا طریقہ بھی ہوسکتا ہے
Sentence
 