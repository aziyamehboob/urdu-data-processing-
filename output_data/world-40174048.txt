سعودی عرب میں خواتین کے حقوق پر آواز اٹھانے والی کارکن لجين الهذلول کو ایک مرتبہ پھر گرفتار کر لیا گیا ہےانہیں اس سے پہلے ڈرائیونگ پر پابندی کی خلاف ورزی کرنے پر 73 دن کے لیے حراست میں رکھا گیا تھاحکام نے ابھی تک یہ نہیں بتایا کہ هذلول کو گرفتار کیوں کیا گیا ہےانسانی حقوق کے ادارے ایمنسٹی انٹرنیشنل کے مطابق لجين الهذلول کو 4 جون کو دمام میں کنگ فہد انٹرنیشنل ایئرپورٹ سے گرفتار کیا گیا تھا ادارے کا کہنا ہے کہ هذلول کو نہ وکیل تک رسائی دی گئی ہے اور نہ ہی فیملی سے ملنے دیا گیا ہےهذلول کو اس سے پہلے سنہ 2014 میں اس وقت گرفتار کیا گیا تھا جب وہ گاڑی چلا کر متحدہ عرب امارات سے سعودی عرب میں داخل ہونے کی کوشش کر رہی تھیں   دنیا میں سعودی عرب وہ واحد ملک ہے جہاں خواتین کی ڈرائیونگ پر پابندی ہےاطلاعات کے مطابق انہیں منگل کو ریاض لے کر جایا جائے گا جہاں ان سے پوچھ گچھ کی جائے گی ایمنیسٹی انٹرنیشنل کی سماح حدید نے ان کی فوری رہائی کا مطالبہ کیا ہے اور کہا ہے کہ ان کو 'مسلسل ہراساں' کیے جانے کا 'کوئی جواز نہیں اور یہ احمقانہ ہے''وہ پر امن انداز میں بطور ایک انسانی حقوق کی کارکن کے خواتین کے حق کے لیے آواز اٹھاتی ہیں اور اس بارے میں ریاست میں بہت سی رکاوٹیں ہیں، بظاہر انہیں اسی وجہ سے ایک مرتبہ پھر نشانہ بنایا جا رہا ہے'سعودی عرب میں خواتین کا گاڑی چلانا غیر قانونی نہیں ہے لیکن لائسنس صرف مردوں کو جاری کیے جاتے ہیں اور سرعام گاڑی چلانے والی خواتین کو گرفتاری یا پولیس کی جانب سے جرمانے کا خطرہ رہتا ہےسنہ 2015 میں پہلی مرتبہ ملک میں خواتین کو ووٹ دینے یا انتخابات میں حصہ لینے کی اجازت دی گئی تھی اور اس سال نومبر میں هذلول نے انتخابات میں حصہ لینے کا فیصلہ کیا تھا، انہیں بطور امیدوار تو تسلیم کر لیا گیا لیکن بعد میں بیلٹ پیپر پر ان کا نام ہی شامل نہیں کیا گیا تھا  