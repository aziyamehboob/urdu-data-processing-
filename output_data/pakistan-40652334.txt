
Sentence
پاکستان کے صوبہ بلوچستان کے ضلع مستونگ میں نامعلوم مسلح افراد کی فائرنگ کے نتیجے میں ایک خاتون سمیت چار افراد ہلاک ہو گئے ہیں
Sentence
نامہ نگار محمد کاظم کے مطابق ہلاک شدگان کا تعلق ہزارہ برادری سے بتایا گیا ہے
Sentence
مستونگ پولیس کے مطابق یہ افراد کوئٹہ سے کراچی جا رہے تھے کہ مسلح افراد نے ان کی گاڑی پر فائرنگ کر دی
Sentence
پولیس کا کہنا ہے کہ فائرنگ کے نتیجے میں یہ چاروں ہلاک ہو گئے جبکہ گاڑی کا ڈرائیور زخمی ہوا جسے ہسپتال منتقل کر دیا گیا ہے
Sentence
پولیس نے اس حملے کو ٹارگٹ کلنگ کا واقعہ قرار دیا ہے
Sentence
خیال رہے کہ بلوچستان میں شیعہ مسلک سے تعلق رکھنے والی ہزارہ برادری کو ماضی میں بھی نشانہ بنایا جاتا رہا ہے
Sentence
اس برادری سے تعلق رکھنے والوں پر خصوصاً کوئٹہ، مستونگ اور مچھ کے علاقے میں حملے ہوئے ہیں
Sentence
گذشتہ ماہ کوئٹہ میں اس طرح کے حملے میں ہزارہ قبیلے سے تعلق رکھنے والی ایک خاتون سمیت دو افراد مارے گئے تھے
Sentence
سنہ 2002 کے بعد سے اب تک ٹارگٹ کلنگ کے واقعات میں ہزارہ برادری سے تعلق رکھنے والے سینکڑوں افراد ہلاک جبکہ بڑی تعداد میں زخمی ہو چکے ہیں
Sentence
دس سال سے زائد عرصے میں ان حملوں میں ہزارہ قبیلے سے تعلق رکھنے والے افراد کی ایک بڑی تعداد ہلاک اور زخمی ہوئی ہے تاہم سرکاری حکام کا کہنا ہے کہ پہلے کے مقابلے میں ان واقعات میں بہت کمی آئی ہے