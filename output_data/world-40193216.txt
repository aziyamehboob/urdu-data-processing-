برطانیہ کے عام انتخابات میں ایک معلق پارلیمان وجود میں آئی ہے یعنی کسی ایک جماعت کو حکومت سازی کے لیے اکثریت حاصل نہیں ہوئی ہے تو سوال یہ اٹھتا ہے کہ اب ان حالات میں کیا ہو سکتا ہےیہ ضروری نہیں کہ جسے سب سے زیادہ نشستیں ملی ہوں وہی پارٹی حکومت تشکیل دے تاہم عام طور پر یہی ہوتا ہے کہ 650 نشستوں والی پارلیمان میں جس جماعت کو سب سے زیادہ نشستیں حاصل ہوتی ہیں اسی کو فاتح مانا جاتا ہے اور اسی جماعت کا رہنما عموما اگلا وزیراعظم بھی ہوتا ہےلیکن شاید اس بار معلق پارلیمان کی صورت میں ایسا نہ ہو یہ بہت ممکن ہے کہ جو جماعت دوسرے نمبر پر ہے وہ دیگر پارٹیوں کی مدد سے حکومت تشکیل دے پائے وزیراعظم بننے کا آسان طریقہ تو یہ ہے کہ پارلیمان کے ایوان زیر یں یعنی دارالعوام میں اکثریت حاصل کی جائے اکثریت حاصل کرنے کا مطلب یہ ہے کہ آپ کے ارکان کی تعداد دیگر تمام جماعتوں کے مجموعی ارکان پارلیمان کی تعداد سے زیادہ ہوظاہر ہے 650 میں سے اس کے لیے 326 ارکان کا تعلق آپ کی جماعت سے ہونا ضروری ہےکسی بھی حکومت کے لیے ایوان میں قانون سازی کرنے اور حزب اختلاف کے ہاتھوں شکست سے بچنے کے لیے یہ تعداد کافی ہے لیکن اگر اتنی تعداد میں کسی بھی ایک جماعت کو نشستیں حاصل نہیں ہوئیں تو پھر کہا جاتا ہے کہ پارلیمان معلق ہےجب کوئی بھی جماعت اتنی نشستیں حاصل نہیں کر پاتی کہ وہ اپنے بل بوتے اکثریتی حکومت قائم کر سکے تو کہا جاتا ہے کہ معلق پارلیمان ہے یہی صورت حال 2010 کے عام انتخابات کے بعد بھی پیدا ہوئی تھیمعلق پارلیمان کی صورت میں بھی کنزرویٹو پارٹی کی حکومت قائم رہ سکتی ہے اور ٹریزا مے وزیراعظم کی رہائش گاہ 10 ڈاؤننگ سٹریٹ میں اس وقت تک رہ سکتی ہیں جب تک یہ فیصلہ نہیں ہو جاتا کہ نئی حکومت کون تشکیل دے گا یا جب تک وہ خود ہی مستعفی نہیں ہوجاتیں اس دوران ایک مخلوط حکومت کے قیام کے لیے مختلف جماعتوں کے رہنماؤں اور ان کی ٹیموں کے درمیان بات چیت کا دور شروع ہو سکتا ہے جس میں اس بات پر غور و فکر ہو سکتا ہے کہ ٹریزا مے کو موقع دیا جائے یا پھر دوسر نمبر پر آنے والی جماعت لیبر پارٹی کے رہنما جیریمی کوربن کو واضح رہے کہ موجودہ صورت حال میں یہی دو رہنما وزارت عظمی کے عہدے کے دعویدار کہلائے جا سکتے ہیںیہ بھی ہوسکتا ہے کہ ان دونوں جماعتوں کے رہنماؤں میں کوئی ایک خود اپنا راستہ اختیار کرے اور دوسری چھوٹی جماعتوں کی مدد سے ایک اقلیتی حکومت قائم کرنے کی کوشش  کرےکنزرویٹو پارٹی کی رہنما ٹریزا مے کو، جن کی جماعت کو تقریبا 318 سیٹیں حاصل ہوئی ہیں دوسری جماعتوں کی مدد سے اکثریت حاصل کرنے تک وہ وزیراعظم کے عہدے پر برقرار بھی رہ سکتی ہیںاگر یہ واضح ہو جائے کہ وہ اپنی ان کوششوں میں ناکام رہی ہیں اور جیریمی کوربن کو کامیابی مل سکتی ہے تو پھر ٹریزا مے مستعفی ہوسکتی ہیں اور کوربن وزیراعظم بن سکتے ہیںدونوں رہنماؤں کو ایسا کرنے کے لیے اس بات کا انتظار نہیں کرنا ہے کہ پہلے ٹریزا مے اپنی تمام کوششیں مکمل کر لیں پھر کوربن اپنی کوشش شروع کریں گے بلکہ دونوں ہی اپنی اپنی کوششیں ایک ساتھ ہی شروع کر سکتے ہیںیہ دونوں ہی جس جماعت سے چاہیں اتحاد کے لیے بات کر سکتے ہیںاس کے لیے کوئی خاص وقت مقرر نہیں ہے کہ اتنے دن میں طے کرنا ضروری ہے 2010 میں اس عمل میں پانچ دن کا وقت لگا تھا لیکن اس بار اس بات کا امکان ہے کہ اس میں زیادہ وقت لگ سکتا ہے   فی الوقت پہلی ڈیڈ لائن تیرہ جون ہے جب نئی پارلیمان کا پہلا اجلاس منعقد ہو گا ٹریزا مے کے پاس اس تاریخ تک حکومت سازی کے لیے اتحاد کرنے یا پھر مستعفی ہونے کے لیے وقت ہےتاہم مستعفی ہونے کے لیے ضروری ہے کہ وزیراعظم پر واضح ہو کہ کوربن حکومت بنا سکتے ہیں اور وہ ایسا نہیں کر سکتیں وہ حق رکھتی ہیں کہ دارالعوام میں اعتماد کا وووٹ لینے کی کوشش کریںمعلق پارلیمان یا پھر جیریمی کوربن کے وزیراعظم بننے کی صورت میں یہ بات چیت ملتوی ہو سکتی ہے ان مذاکرات کا آغاز 19 جون کو ہونا تھا لیکن اگر حکومت سازی میں تاخیر ہو رہی ہو تو یورپی یونین سے التوا کے لیے کہا جا سکتا ہےکسی جماعت کا/کی سربراہ ملکہ کو مطلع کر سکتا/سکتی ہے کہ ان کے پاس دارالعوام میں اکثریت ہے جس پر ملکہ انھیں حکومت سازی کی اجازت دیتی ہیںروایتی طور پر ملکۂ برطانیہ جماعتی سیاست میں مداخلت نہیں کرتیں اس لیے ایسا کوئی امکان نہیں کہ وہ وزیراعظم کا انتخاب کریںیہ امکان ضرور ہے کہ وہ حکومت نہ بننے کی صورت میں ایوان سے خطاب نہ کریںپارلیمنٹ میں حکومتی اتحاد کا مطلب یہ ہے کہ دو یا اس سے زیادہ سیاسی جماعتیں مل کر بطور ایک یونٹ حکومت کریںاتحاد میں چھوٹی پارٹیوں کو بھی وزارتیں دی جاتی ہیں اور ایک مشترکہ پروگرام پیش کیا جاتا ہےاس بار حکومتی اتحاد کا امکان 2010 کے الیکشن کے مقابلے میں کم ہے اس کا انحصار چار عناصر پر ہےشمالی آئرلینڈ کی ڈیموکریٹک یونینسٹ پارٹی نے اشارہ دیا ہے کہ وہ ٹوریز کے ساتھ اتحاد کر سکتے ہیں اور یہ معلق پارلیمنٹ میں انتہائی اہم ثابت ہو سکتے ہیںجیریمی کوربن ایس این پی اور لبرل ڈیموکریٹس کے ساتھ اتحاد کی سربراہی کر سکتے ہیں تاہم اب تک انھوں نے کہا ہے کہ وہ ایسا نہیں کریں گےمگر ان کی شیڈو سیکرٹری برائے خارجہ امور ایملی تھورنبیری کہہ چکی ہیں کہ ان کی پارٹی ایس این پی، لبرل ڈیموکریٹس اور گرین پارٹی کے ساتھ اتحاد کی کوشش کر سکتی ہےادھر لبرل ڈیموکریٹس کہہ چکے ہیں کہ کسی اتحاد یا کسی معاہدے کا امکان نہیں ہے ایس این پی کی سربراہ کہہ چکی ہیں کہ وہ ترقی پسند اتحاد کا حصہ بننا چاہیں گی جس کی پالیسیاں ترقی پسند ہوںمگر انھوں نے کہا تھا کہ جیریمی کوربن متبادل وزیراعظم کے طور معتبر نہیں ہیںاگر کنزرویٹیو یا لیبر دونوں ہی حکومتی اتحاد کی تشکیل میں ناکام رہتے ہیں یا اکیلے ہی حکومت کرتے ہیں تو وہ ایک اقلیتی حکومت بنا سکتے ہیںتاہم حکومت سازی جیسے کہ کسی قانون کو منظور کروانے کے لیے انھیں دیگر پارٹیوں کی حمایت کی ضرورت پڑے گیکوئی جماعت اکثریت حاصل کیے بغیر بھی اقلیتی حکومت چلا سکتی ہےاسے ایک منقسم اپوزیشن کا سامنا ہوگا اگر لیبر یا کنزرویٹو جماعت اقلیتی حکومت بناتی ہے تو کسی قانون کو روکنے کے لیے لبرل ڈیموکریٹس، ایس این پی، یوکیپ، پلیڈ سیمرو، گرینز اور ڈی یو پی، سب کو مل کر اس کے خلاف ووٹ ڈالنے پڑیں گے ایسا عملاً کرنا مشکل ہوتا ہے اپوزیشن جماعتوں کے پاس صرف حکومت سے زیادہ سیٹیں ہونا کاقی نہیں ہے ان کا ایک واضح متبادل اتحاد ہونا بھی لازمی ہے ہاں! لیکن یہ واضح نہیں کہ عوام ایسی حکومت کو تسلیم کریں گے یا نہیںبرطانیہ میں پہلے بھی اقلیتی حکومتیں آ چکی ہیں مگر یہ زیادہ عرصہ چلتی نہیں ہیںسکاٹ لینڈ میں سکاٹش نیشنل پارٹی نے 2007 اور 2011 میں اقلیتی حکومت بنائی تھیایسا ممکن ہے ماضی میں اقلیتی حکومتوں کے بننے پر وزرائے اعظم نے جلد سے جلد دوبارہ انتخابات کی کوشش کی ہے تاکہ قابلِ عمل اکثریت حاصل کر سکیں یا پھر اپوزیشن نے تحریکِ عدم اعتماد کے ذریعے انھیں دوبارہ انتخابات پر مجبور کیا ہے 2010 میں لبرل ڈیموکریٹس اور کنزرویٹوز نے اپنے اتحاد کو قدرے مستحکم بنانے کے لیے فکسڈ ٹرم پارلیمنٹ ایکٹ پاس کیا تھا اس کے مطابق الیکشن اب صرف تب ہو سکتا ہے: پارلیمان کے تحلیل ہونے کے 25 روز بعد الیکشن کروایا جائے گایہ کچھ بےیقینی کی سی کیفیت ہے برطانیہ کے پاس تحریری شکل میں کوئی آئین موجود نہیں اور ماہرین اس بات پر منقسم ہیں کہ اگر کوئی جماعت حکومت نہ بنا سکے تو کیا ہوگایہاں کچھ متبادل حالات دیے جا رہے ہیں_