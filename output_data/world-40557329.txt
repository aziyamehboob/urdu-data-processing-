
Sentence
جنوبی کوریا نے ایسی ویڈیو شائع کی ہے جو اُن کے مطابق دوسری جنگ عظیم کے دوران جاپانی فوجیوں کے لیے جنسی غلام کے طور پر رکھی جانے والی جنوبی کوریائی خواتین کی ہے
Sentence
 یہ ویڈیو چین میں امریکی فوجیوں نے فلمبند کی اور اسے سیول نیشنل یونیورسٹی میں یو ایس آرکائیوز سے تحقیق کاروں نے تلاش کیا ہے
Sentence
 تحقیق پر کام کرنے والی ٹیم کو جنوبی کوریا کی حکومت کی طرف سے مالی معاونت فراہم کی گئی تھی
Sentence
اٹھارہ سیکنڈ کے اس کلپ میں ایک قطار میں کھڑی کئی خواتین ایک چینی فوجی سے بات کرتی نظر آتی ہیں
Sentence
 جنوبی کوریا میں کارکنان کے مطابق تقریباً دو لاکھ خواتین کو جاپانی فوجیوں کے لیے زبردستی قحبہ خانوں میں بھیجا گیا
Sentence
 ان میں سے زیادہ تر کا تعلق جنوبی کوریا سے تھا جب کہ کچھ کا تعلق چین، انڈونیشیا، فلپائن اور تائیوان سے بھی تھا
Sentence
 اب تک دوسری جنگ عظیم میں جنسی غلامی کے لیے مجبور کی جانے والی اِن خواتین کے بارے میں معلومات یا تو بچ جانے والوں کی گواہیوں سے ملیں یہ پھر تصاویر کے ذریعے حاصل ہوئی ہیں
Sentence
تحقیق پر کام کرنے والی ٹیم کے مطابق یہ ویڈیو امریکی اور چینی فوجیوں کے ایک مشترکہ گروہ نے چین کے یونان صوبے میں فلمبند کی جو پہلے جاپان کے قبضے میں تھا
Sentence
 تحقیق کاروں کی ٹیم نے بتایا کہ اس ویڈیو میں دیکھی جانے والی سات کوریائی خواتین کو 1944 میں آزادی ملی اس کے علاوہ ٹیم نے اِن خواتین سے بات کرنے والے چینی فوجی کی نشاندہی کی جو امریکہ اور چین کی مشترکہ فوج کے کپتان تھے
Sentence
اس معاملے پر جنوبی کوریا اور جاپان کے تعلقات ایک طویل عرصے تک جاپان کی طرف سے مناسب معافی یا حرجانہ ادا نہ کرنے کی وجہ سے خراب رہے
Sentence
 سنہ 2015 میں دونوں ممالک ایک معاہدے پر پہنچے جس کے مطابق ٹوکیو نے باقاعدہ معافی مانگی اور متاثرین کو آٹھ اعشاریہ تین ملین ڈالر ادا کرنے کی حامی بھری
Sentence
مگر کوریا میں بسنے والے اکثر افراد  کے لیے یہ معافی ناکافی ہے اور یہ معاملہ مسلسل تعلقات کی راہ میں حائل ہے
Sentence
جنسی غلام بنائی جانے والی ان خواتین کو ’کمفرٹ وومن‘ کے نام سے بھی جانا جاتا ہے
Sentence
 اس سال جنوری میں جاپان نے اُس وقت جنوبی کوریا سے اپنے سفیر کو عارضی طور پر واپس بلا لیا تھا جب  ایک کمفرٹ وومن کا مجسمہ بوسان میں جاپانی قونصل خانے کے باہر نصب کیا گیا تھا
Sentence
 ایک ایسا ہی مجسمہ سیول میں قونصل خانے کے باہر بھی نصب کیا گیا
Sentence
 ٹوکیو کا اصرار ہے کہ دونوں مجسموں کو ہٹایا جائے
Sentence
         