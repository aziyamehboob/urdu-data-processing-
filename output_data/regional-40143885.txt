افغانستان کے دارالحکومت کابل میں حکام کا کہنا ہے کہ ایک جنازے کے دوران تین خودکش دھماکوں میں سات افراد ہلاک ہوگئے ہیں حکام کا کہنا ہے کہ اس واقعے میں 118 افراد زخمی بھی ہوئے ہیں حکام نے عوام کو کسی بھی مظاہرے میں شرکت کرنے سے خبردار کرتے ہوئے کہا ہے کہ شدت پسند انھیں نشانہ بنا سکتے ہیںکابل کے مرکز میں سکیورٹی فورسز نے چیک پوسٹیں قائم کر رکھی ہیں اور گلیوں میں بھی پٹرولنگ کی جا رہی ہے کابل میں جمعے کے روز مظاہروں کے دوران ہلاک ہونے والے سالم ایزدیار کے جنازے میں سنیچر کی دوپہر کو تین خودکش دھماکے ہوئے ہیں اس جنازے میں افغانستان کے چیف ایگزیکٹیو عبد اللہ عبد اللہ بھی شریک تھے تاہم انھیں اس حملے میں کوئی نقصان نہیں پہنچا سالم ایزدیار افغان حکومت میں ایک سینیٹر محمد عالم ایزدیار کے بیٹے تھے اور جمعے کے روز پولیس نے مظاہرین پر جب فائرنگ کر دی تو ہلاک ہونے والوں میں سالم ایزدیار بھی شامل تھے یاد رہے کہ کابل میں ہونے والے مظاہرے افغانستان میں بگڑتی ہوئی سکیورٹی صورتحال کے حوالے سے کیے جا رہے تھے عبد اللہ عبد اللہ کے ٹوئٹر اکاؤنٹ پر ان کے جنازے میں شریک ہونے اور باخیریت وہاں سے نکلنے کی تصدیق کی گئی ہےنامہ نگار خدائے نور ناصر کے مطابق افغان طالبان کے ترجمان ذبیح اللہ مجاہد نے ایک بیان میں اس حملے سے لاتعلقی کا اظہار کیا ہے ٹی وی پر خطاب کے دوران افغانستان کے چیف ایگزیکٹیو عبداللہ عبداللہ نے بتایا کہ تین خودکش حملہ اور جنازے میں شریک افراد میں ہی شامل تھےان کا کہنا تھا کہ تحقیقات سے پتہ لگایا جائے گا کہ حملہ کیسے ہوا مظاہرے بدھ کے روز کابل میں غیرملکی سفارتخانوں اور صدارتی محل کے قریب ہونے والے ایک دھماکے کے بعد کیے جا رہے تھے جس میں تقریباً 90 افراد ہلاک اور 350 سے زیادہ زخمی ہوئے تھے واضح رہے کہ بدھ کے روز ہونے والے دھماکوں کے بعد کابل میں بیشتر علاقوں میں کرفیو لگا ہوا ہے 