انگلینڈ اور ویلز میں جاری آئی سی سی چیمپیئنز ٹرافی کے ساتویں میچ میں پاکستان نے جنوبی افریقہ کو شکست دے دی ہےبارش سے متاثرہ اس میچ کا فیصلہ ڈک ورتھ لوئس فارمولے کے تحت ہوا اور پاکستان کو 19 رنز سے فاتح قرار دیا گیابرمنگھم میں کھیلے گئے میچ میں جنوبی افریقہ نے ٹاس جیت کر پہلے بیٹنگ کرتے ہوئے پاکستان کو فتح کے لیے 220 رنز کا ہدف دیا تھا جواب میں بارش سے میچ کے متاثر ہونے تک پاکستان نے تین وکٹوں کے نقصان پر 119رنز بنا لیے تھےحسن علی کو میچ میں تین وکٹیں حاصل کرنے اور دو اہم کیچ پکڑنے پر مین آف میچ قرار دیا گیاچیمپیئنز ٹرافی میں پاکستان کا اگلا میچ کارڈف میں 12 جون کو سری لنکا سے ہو گا اگر پاکستان یہ میچ جیتتا ہے تو اس کے سیمی فائنل تک پہنچنے کا امکانات بڑھ جائیں گےجنوبی افریقہ نے ٹاس جیت کر پہلے بیٹنگ کا فیصلہ کیا اور ہاشم آملہ اور کوئنٹن ڈی کاک نے محتاط انداز میں اننگز شروع کیپاکستان کی طرف سے اس میچ میں سپنر سے بولنگ کا آغاز نہ کروانے کا فیصلہ کیا گیا اور گیند محمد عامر اور جنید خان کو تھمائی گئیجب آٹھ اووروں تک پاکستان کو وکٹ نہ مل سکی تو سرفراز نے بولنگ کی ذمہ داری عماد وسیم کو دی اور انھوں نے اوور کی دوسری ہی گیند پر ان فارم بیٹسمین ہاشم عاملہ کو ایل بی ڈبلیو آؤٹ کر دیاجنوبی افریقہ کو رنز بنانے کے زیادہ مواقع نہیں ملے اور ٹیم پریشر میں نظر آئی14ویں اوور میں اوپنر ڈی کاک نے چوکا مار کر رن ریٹ بڑھانے کی کوشش کی تو اوور کی آخری گیند پر محمد حفیظ نے انھیں بھی ایل بی ڈبلیو کر دیاعماد وسیم نے جنوبی افریقہ کے کپتان اے بی ڈیویلیئرز کو صفر پر آؤٹ کیا تو جنوبی افریقی ٹیم مکمل طور پر دباؤ میں آگئی اور رن بنانے کی رفتار بالکل ہی سست ہوگئییہ پہلا موقع تھا کہ ڈیویلیئرز اپنے ون ڈے کیرئر میں پہلی ہی گیند پر آؤٹ ہوئےپاکستانی کھلاڑیوں کی فیلڈنگ میں پھرتی اور اٹیکنگ گیم نے نہ صرف ٹیم کے حوصلے بلند کیے بلکہ شائقین بھی انتہائی گرمجوشی سے ہر اچھی گیند ہر فیلڈنگ پر تالیاں بجاتے رہےسپنرز کے طویل سپیل کے بعد سرفراز نے حسن علی کو بولنگ دی اور انھوں نے اپنے پہلے ہی اوور کی دوسری ہی گیند پر فاف ڈوپلیسی کو بولڈ کر دیا حسن نے ہی جے پی ڈومینی اور وین پارنل کو بھی پویلین کی راہ دکھائی جہاں ایک جانب سے جنوبی افریقہ کی وکٹیں تواتر سے گر رہی تھیں وہیں دوسری جانب ڈیوڈ ملر کریز پر جمے رہے اور آہستہ آہستہ رنز بنانے کی کوشش کرتے رہےانھوں نے 75 رنز کی ناقال شکست اننگز کھیلی اور ٹیم کا سکور 219 تک پہنچانے میں کلیدی کردار ادا کیامیچ میں شاندار بولنگ اور فیلڈنگ پرفارمنس کے بعد جب پاکستان نے جنوبی افریقہ کے 219 رنز کے جواب میں اپنی اننگز کا آغاز کیا تو احمد شہزاد کی جگہ ٹیم میں شامل کیے گئے نوجوان بلے باز فخر زمان نے شاندار بیٹنگ کرتے ہوئے پاکستان کو ایک بہتر آغاز فراہم کیافخر زمان نے آئی سی سی رینکنگ میں پہلے نمبر پر موجود بولر ربادا اور پارنل کو ایک ہی اوور میں دو دو چوکے مارے مگر اُن کی اننگز زیادہ دیر نہ چلی اور آٹھویں اوور میں مورکل کی ایک گیند پر سلپ میں کیچ آؤٹ ہوگئےانھوں نے 23 گیندوں پر 31 رنز کی اننگز کھیلیمورکل کے اسی اوور کی اگلی گیند پر اظہر علی بھی واپس پویلین پہنچ گئے اوور کے اختتام پر پاکستان کا سکور 42 رنز تھا اور 2 وکٹیں گر چکی تھیںاگلے بیٹسمین محمد حفیظ تھے جنھوں نے بابر اعظم کے ساتھ محتاط انداز میں بیٹنگ  کرتے ہوئے تیسری وکٹ کی شراکت میں 50 رنز بنا کر اپنی ٹیم کی پوزشین مستحکم کر دیمحمد حفیظ 53 گیندوں پر ایک چھکے اور ایک ہی چوکے کی مدد سے 26 رنز کی اننگز کھیلنے کے بعد مورنے مورکل کی تیسری وکٹ بنےجنوبی افریقہ کی جانب سے جہاں دیگر بولرز کو کوئی مدد نہیں مل رہی تھی وہیں مورنے مورکل انتہائی عمدہ بولنگ کرتے دکھائی دیےجب بارش کی وجہ سے میچ رکا تو بابر اعظم اور شعیب ملک کریز پر موجود تھے اور ڈک ورتھ لوئیس نظام کے مطابق پاکستان فتح کے لیے درکار مقررہ سکور سے 19 رنز آگے تھابارش نہ رکنے پر امپائرز نے میچ ختم کرنے کا اعلان کرتے ہوئے پاکستان کو فاتح قرار دے دیا