
Sentence
آج آپ کو لے چلتے ہیں دنیا کے سب سے بڑے پریشر ککر کی سیر پر
Sentence
 آپ حیرت زدہ نہ ہوں
Sentence
 یہ پریشر ککر کوئی عام پریشر ککر نہیں بلکہ یہ تو قدرتی ہے اور ایک بڑے علاقے میں پھیلا ہوا ہے
Sentence
 یہ علاقہ وسطی ایشیائی ملک آذربائیجان کے ابشرا جزیرہ نما کا ہے
Sentence
 ابشرا جزیرہ نما، دنیا کی سب سے بڑی جھیل کہی جانے والی بحیرہ کیسپیئن سے لگا ہوا ہے
Sentence
 اسی میں آذربائیجان کے دارالحکومت اور وسطی ایشیا کا خوبصورت شہر باکو بھی واقع ہے
Sentence
 باکو کے اچیری علاقے میں طرح طرح کے ریستوران ہیں
Sentence
 یہاں روز شام کے وقت گھر سے باہر کھانے کا کلچر ہے
Sentence
 عام طور پر لوگ بکری کے گوشت کے کباب کے ساتھ نان کھاتے ہیں
Sentence
 کسی بھی ریستوران میں تندور سے تازی تازی پکنے والی روٹیوں کی سوندھی خوشبو آتی رہتی ہے
Sentence
 لیکن باکو شہر یا ابشرا جزیرہ نما کی یہ کوئی خاص خوبی نہیں ہے
Sentence
 اصل بات تو یہ ہے کہ یہاں کے لوگ اس بات سے بے خوف ہیں کہ وہ دنیا کے سب سے بڑے پریشر ککر کہے جانے والے علاقے کے باشندے ہیں
Sentence
 یہاں کبھی بھی زمین کے اندر سے چنگاری پھوٹ نکلتی ہے
Sentence
 کیچڑ کے آتش فشاں پھٹ جاتے ہیں
Sentence
 ابشرا جزیرہ نما میں زمین کے نیچے بڑی تعداد میں قدرتی گیس کے ذخائر ہیں
Sentence
 جب میتھین گیس کا دباؤ بڑھ جاتا ہے تو وہ کہیں بھی زمین کی ملائم سطح سے باہر آنے لگتی ہے، تیز رفتار سے گیس یوں زمین سے نکلتی ہے جیسے مٹی کا کوئی آتش فشاں پھٹ گیا ہو
Sentence
 آذربائیجان میں 400 سے بھی زیادہ مٹی کے آتش فشاں ہیں
Sentence
 دنیا کے کل تقریبا ایک ہزار ایسے آتش فشانوں میں سے سب سے زیادہ یہاںپر پائے جاتے ہیں
Sentence
اس علاقے میں اکثر ایسے دھماکے ہوتے رہتے ہیں
Sentence
 یہ عام طور پر تو خطرناک نہیں ہوتے ہیں لیکن کئی بار خوفناک مناظر بھی دیکھنے کو ملتے ہیں
Sentence
 سنہ 2001 میں باکو سے 15 کلومیٹر کے فاصلے پر لوکبطن  نامی آتش فشاں میں اتنا زبردست دھماکہ ہوا تھا کہ آسمان میں سینکڑوں میٹر بلند چنگاریاں دیکھی گئی تھیں
Sentence
  وہاں کی فضا مکمل طور پر کیچڑ اور دھوئیں سے بھر گئی تھی
Sentence
 ایک دھماکہ 6 فروری 2017 کو بھی ہوا تھا
Sentence
 پورے علاقے کا یہی حال ہے
Sentence
 کبھی بھی، کہیں بھی گیس کے نکلنے سے دھماکہ ہوسکتا ہے
Sentence
 آگ لگ سکتی ہے
Sentence
 لیکن پھر بھی اس علاقے میں ہزاروں سال سے لوگ آباد ہیں
Sentence
 باکو سے تقریبا 64 کلو میٹر کے فاصلے پر واقع 'گوبستاں راک آرٹ کلچرل لینڈ سکیپ' اس کی ایک مثال ہے
Sentence
 یہ یونیسکو کے عالمی ورثے کی فہرست میں شامل ہے
Sentence
 یہاں آپ پتھروں پر کنندہ پینٹنگ بھی دیکھ سکتے ہیں
Sentence
 یہ پانچ سے 40 ہزار سال تک کی پرانی ہیں
Sentence
اس سے واضح ہوتا ہے کہ تمام طرح کے خطرات کے باوجود یہاں ہزاروں سال سے انسان آباد ہیں
Sentence
 آج سے تقریباًدو ہزار سال پہلے اسی سر زمین پر پارسی مذہب پروان چڑھا تھا
Sentence
 پارسی آگ کو خدا کی علامت سمجھتے ہیں
Sentence
وہ سمجھتے ہیں کہ آگ سب سے زیادہ مقدس چیز ہے
Sentence
 اس علاقے میں اس دور میں بھی خود بہ خود زمین میں آگ لگ جایا کرتی تھی
Sentence
 اسی قدرتی عمل نے دنیا کے پہلے توحیدی مذہب کو پھیلنے کی جگہ مہیا کرائی
Sentence
 آذربائیجان کو اپنا نام بھی اسی وجہ سے ملا ہے
Sentence
 آذر کا مطلب آگ ہوتا ہے
Sentence
 یہاں کا مشہور آتش گاه مندر اس بات کی ایک مثال ہے
Sentence
 اس دور میں ابشرا جزیرہ نما آگ لگنے اور مٹی کے آتش فشانوں کی اپنی قدرتی خوبیوں کی وجہ سے دنیا بھر میں مشہور ہے
Sentence
 دور دور سے سیاح انھیں دیکھنے آتے ہیں
Sentence
 آج سے 70 برس قبل کسی نے پہاڑی پر سگریٹ پھینک دی تھی
Sentence
 اس کے بعد سے لگنے والی آگ یہاں آج تک جل رہی ہے
Sentence
 تقریبا دس مربع میٹر کے دائرے میں یہاں ہمیشہ آگ لگی رہتی ہے
Sentence
اپنے قدرتی وسائل کی وجہ سے آذربائیجان تیزی سے ترقی کر رہا ہے
Sentence
 قدرتی گیس اور تیل کے ذخائر یہاں پر کافی تعداد میں پائے جاتے ہیں
Sentence
 یہاں 1846 سے خام تیل نکالا جا رہا ہے جو کافی خطرناک بھی ہے
Sentence
 لیکن مقامی لوگ مانتے ہیں کہ جب تک وہ کیچڑ والے آتش فشاں سے دور آباد ہیں، اس وقت تک انہیں کوئی نقصان نہیں ہو گا
Sentence
تیل اور گیس کی برآمد سے ملنے والی رقم سے آذربائیجان تیزی سے ترقی کر رہا ہے
Sentence
 آج باکو شہر قدیم تہذیب اور جدیدیت کے میل کی ایک مثال ہے
Sentence
 شہر میں بنے آگ  کے ٹاور، جو شعلوں کی طرح نظر آتے ہیں، جدیدیت کی مثال ہیں
Sentence
 جبکہ اسی کے آس پاس واقع پرانی عمارتیں آذربائیجان کی قدیم ثقافت اور روایت کی گواہی دیتی ہیں
Sentence
 