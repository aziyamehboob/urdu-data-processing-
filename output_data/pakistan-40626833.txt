
Sentence
ان دنوں پاناما کیس کے تناظر میں پھر آئین کا آرٹیکل 62-63 زیرِ بحث ہے کہ جس میں مجلسِ شوری (پارلیمان) کے رکن بننے کی اہلیت درج ہے
Sentence
 اور اہلیت یہ ہے کہ وہی (مسلمان) شخص رکنِ پارلیمان بن سکتا ہے جو اچھے کردار کا حامل ہو اور شعائرِ اسلام کی خلاف ورزی کے لیے نہ جانا جاتا ہو
Sentence
 اسلامی تعلیمات کا مناسب علم رکھتا ہو
Sentence
 لازمی مذہبی فرائض پورے کرتا ہو اور کبیرہ گناہوں میں ملوث نہ ہو
Sentence
 وہ عاقل ہو، فاسق نہ ہو اور صادق و امین ہو
Sentence
بظاہر یہ مثالی شرائط ہیں
Sentence
 کون چاہے گا کہ وہ جسے منتخب کر رہا ہے وہ کوئی برے کردار کا فاسق و فاجر ہو
Sentence
 مگر کیا کوئی صادق اور امین بھی ہو سکتا ہے
Sentence
 یہ وہ دو صفات و القابات ہیں جو صرف رسول اللہ سے جڑے ہوئے ہیں اور تب سے ہیں جب اعلانِ نبوت بھی نہ ہوا تھا
Sentence
 اگر صادق اور امین ہونا اتنا آسان ہوتا تو مکہ میں رسول اللہ سے پہلے یا بعد میں کسی اور کو بھی صادق اور امین کا لقب ملتا
Sentence
 صادق اور امین کبیرہ چھوڑ صغیرہ گناہ میں بھی ملوث نہیں ہو سکتا
Sentence
 یعنی صادق اور امین کے ساتھ معصوم ہونے کی شرط جڑی ہوئی ہے اور معصوم بس نبی ہیں
Sentence
لہذا کسی آئینی شق میں کسی عام انسان سے راست گوئی، ایمانداری، بلند کرداری اور خلیق ہونے کی توقع تو ہو سکتی ہے مگر صادق اور امین ہونے کی توقع کیسے باندھی جا سکتی ہے
Sentence
 جس نے ان پاکیزہ اصطلاحات کو باہوش و حواس آئین کا حصہ بنایا اس کے بارے میں اگر  کہوں کہ ضیا الحق صادق اور امین تھے تو کیا آپ مان لیں گے
Sentence
صادق اور امین ہونا تو خیر ناممکن سی بات ہے خود یہی شرط کہ رکنِ پارلیمان اسلام کے لازمی فرائض پر عمل پیرا ہو اور کبیرہ گناہوں کا مرتکب نہ ہو کس قدر کٹھن ہے
Sentence
 جب حضرت بہاالدین زکریا ملتانی کا وصال ہوا تو وصیت کے مطابق اعلان ہوا کہ ایسا شخص جنازہ پڑھائے جس سے قصداً  کوئی نماز قضا نہ ہوئی ہو
Sentence
 ہزاروں کے مجمع میں سے بس ایک شخص چہرے پر رومال ڈالے زیرِلب کہتے ہوئے آگے بڑھا ’خود تو چلے گئے  دوسروں کے راز کھول گئے‘
Sentence
 اور اس شخص کا نام تھا سلطانِ دہلی شمس الدین التتمش
Sentence
سرکردہ سیاستداں جاوید ہاشمی کہتے ہیں کہ آرٹیکل 62 صرف پارلیمنٹیرینز پر ہی کیوں لاگو ہے
Sentence
 جنرل، جج اور بیوروکریٹس اتنے اچھے آرٹیکل کے احاطے سے کیوں باہر ہیں
Sentence
 کیا ان کے بارے میں فرض کر لیا گیا ہے کہ وہ تو ہوتے ہی راست گو، ایماندار، فسق و فجور سے پاک اور پابندِ صوم و صلوۃ 
Sentence
 یا ان کے لیے یہ سب ہونا اتنا ضروری نہیں جتنا قانون سازوں کے لیے ہے
Sentence
الیکشن کمیشن پابند ہے کہ وہ کسی بھی امیدوار کے بارے میں یہ اطمینان کرے کہ وہ آرٹیکل 62 میں صادق اور امین کی شرائط پر پورا اترتا ہے
Sentence
 گویا یہ تو طے ہے کہ کمیشن کے ارکان اور کاغذات کی جانچ پڑتال کرنے والے پریزائیڈنگ افسر صادق اور امین ہیں
Sentence
اب آپ زرا ان تمام ناموں کو یاد کیجیے جو اس وقت آرٹیکل 62 کی شرائط پر پورا اترنے کے بعد اسمبلیوں میں بیٹھے ہیں
Sentence
 راست گو، فسق و فجور سے دور، شعائرِ اسلامی کے پابند، صادق اور امین
Sentence
 عمران خان، مولانا فضل الرحمان، اسفند یار ولی، محمود خان اچکزئی، شیخ رشید، فریال تالپور، شریف خاندان، حنیف عباسی، ثنا اللہ زہری، رانا ثنا اللہ اور چل سو چل سو چل
Sentence
بائبل کے مطابق حضرتِ عیسی کے سامنے ہجوم ایک عورت کو پکڑ کے لایا کہ یہ زانیہ ہے
Sentence
 اسے سنگسار کیا جائے
Sentence
 آپ نے فرمایا منظور
Sentence
 مگر پہلا پتھر وہ مارے جس نے گناہ نہ کیا ہو
Sentence
 مجمع چھٹنے لگا
Sentence
کسی بھی مغربی و مشرقی جمہوریت کے آئین میں آرٹیکل 62 نہیں
Sentence
 کیونکہ یہ فرض کر لیا گیا ہے کہ اعلیٰ عہدوں پر فائز لوگ قانون کو امانت سمجھتے ہوئے قانون سے بالا کوئی کام نہیں کریں گے
Sentence
 اور کریں گے تو خود بخود قانونی احتساب کی زد میں آ جائیں گے
Sentence
 لہذا وہاں کسی کا مواخذہ  یا سزا ملنا کوئی غیر معمولی بات نہیں سمجھی جاتی
Sentence
کسی بھی غیر سنجیدہ اور منافق معاشرے میں اصطلاحات اور ان کی روح اور ان کے تاریخی و مذہبی سیاق و سباق  کے ساتھ قانون کے نام پر جو کھلواڑ ہوتا ہے وہی پاکستان میں بھی ہو رہا ہے
Sentence
 حالانکہ یہ واحد ملک ہے جہاں ایک ہزار سے زائد بلند کردار مثالیے پارلیمان اور صوبائی اسمبلیوں میں بیٹھے ہیں
Sentence
 کسی میں یہ جرات نہیں کہ آرٹیکل 62 میں موجود اہلیت کی شرائط میں پائے جانے والے تضادات و ابہام و ناممنکنات کو دور کرنے کے بارے میں سوچے
Sentence
 جس نے ایسا سوچا باقی مجمع اسے فاسق و فاجر کہتے ہوئے پیچھے دوڑ پڑے گا
Sentence
 