فلپائن میں برتھا نامی دریائی گھوڑے کی 65 سال کی عمر میں موت ہو گئی ہے اسے انسانی قید میں رہنے والا دنیا کا سب سے زیادہ عمر رسیدہ دریائی گھوڑا تصور کیا جاتا تھایہ مادہ دریائی گھوڑا سات سال کی عمر سے منیلا کے چڑیا گھر میں اس وقت آئی تھی جب یہ چڑیا گھر سنہ 1959 میں قائم کیا گیا تھا اس کے ساتھ ہی چڑیا گھر کے عملے کا کہنا ہے کہ یہ وہاں سب سے زیادہ عرصے تک رہنے والی جانور تھیآزادانہ طور پر اس کی عمر کی تصدیق نہیں کی جا سکتی کیونکہ چڑیا گھر کے پاس اس کی پیدائش کے متعلق کاغذات نہیں ہیں٭ بہر حال ایک دریائی گھوڑے کی اوسط عمر 40 سے 50 سال کے درمیان ہوتی ہےچڑیا گھر کے ڈائریکٹر جیمز ڈیکیوز نے خبررساں ادارے اے ایف پی کو بتایا: ’برتھا یہاں آنے والے ابتدائی جانوروں میں سے تھی‘چڑیا گھر کے حکام کا کہنا ہے کہ وہ گھاس، پھل اور بریڈ شوق سے کھاتی تھیاب اس چڑیا گھر کا سب سے معمر جانور مالی نامی ہاتھی ہے جس کی عمر 43 سال ہےرواں سال کی ابتدا میں جانوروں کے حقوق کے لیے کام کرنے والوں نے ایک اپیل جاری کی تھی جس میں کہا گیا تھا کہ مالی کو تھائی لینڈ کی جنگلی جانوروں کی پناہ گاہ میں منتقل کر دیا جائے