
Sentence
پاکستان کے ایوانِ بالا یعنی سینیٹ کی قائمہ کمیٹی برائے دفاع کے اجلاس میں اتوار کو سینیٹر الیاس بلور کا کہنا تھا کہ 'فوج  قبائل کو معاوضہ دے کر اراضی لے اور پھر جو چاہے تعمیر کرے
Sentence
'اس اجلاس میں سمنگلی ایئر بیس اور کوئٹہ چھاونی میں اراضی کے معاملے پر مقامی قبائل، صوبائی حکومت اور افواج کے مابین جاری تنازعے پر بحث کی جا رہی تھی
Sentence
واضح رہے کہ بعض قبائل پاکستان آرمی اور فضائیہ پر الزام لگاتے ہیں کہ انھوں نے کوئٹہ اور اس کے مضافات میں سینکڑوں ایکڑ اراضی پر ’غیرقانونی قبضہ‘ کر رکھا ہے
Sentence
  مقامی قبائل نے اراضی تنازعے پر اپنا نقطہ نظر پیش کیا اور مطالبہ کیا کہ اُنھیں طے شدہ معاہدے کے تحت اراضی کامعاوضہ دیا جائے
Sentence
بازئی قبیلے کے نمائندگان نے کمیٹی کو بتایا کہ ’زمینوں پر مشرف دور میں قبضوں کا سلسلہ شروع ہوا اور ان سے اراضی کے عوض مارکیٹ شرح پر معاوضہ کی فراہمی کا وعدہ ہوا تاہم سینکڑوں ایکڑ اراضی کا معاوضہ نہیں دیا گیا
Sentence
‘ان کا کہنا ہے کہ اس اراضی سے سمنگلی ایئربیس کی توسیع جبکہ بعض فلاحی منصوبے زیر غور ہیں
Sentence
 اس معاملے پر سینیٹر عثمان کاکڑ، اعظم موسی خیل اور گل بشرہ نے سینیٹ میں تحریکِ التوا جمع کرائی تھی جس کے بعد معاملہ قائمہ کمیٹی کو بھیج دیا گیا
Sentence
 اتوار کے روز اجلاس میں وزارتِ دفاع کے حکام نے کمیٹی کو بتایا کہ صوبائی حکومت نے انھیں یہ اراضی لِیز پر دی تھی اور ’بتایا گیا تھا کہ یہ صوبائی حکومت کی اراضی ہے
Sentence
‘  ان کا کہنا تھا کہ اب اس اراضی پر کام روک دیا گیا ہے کیونکہ ’صوبائی حکومت اسے سرکاری اراضی جبکہ قبائل اپنی ملکیت سمجھتے ہیں
Sentence
‘سینیٹر طاہر حسین مشہدی  نے کہا کہ ’اگر مقامی لوگ اس اراضی پر کسی قسم کا فلاحی منصوبہ نہیں چاہتے تو ایسا کوئی منصوبہ زبردستی نہیں تعمیر کیا جا سکتا
Sentence
‘ وزارت دفاع اور فضائیہ کے حکام نے موقف اختیار کیا  کہ ’کسی بھی اراضی پر قبضہ نہیں ہو سکتا نہ ہی ہئیت تبدیل کی جاتی ہے
Sentence
‘ان کا کہنا تھا کہ 'سمنگلی اور کوئٹہ کنٹونمنٹ کا معاملہ مختلف ہے، صوبائی حکومت اسے سرکاری اراضی اور قبائل اپنی ملکیت سمجھتے ہیں
Sentence
‘چیئرمین کمیٹی سینیٹر مشاہد حسین سید نے معاملے کے حل کے لیے سینیٹر عبدالقیوم کی سربراہی میں تین رکنی ذیلی کمیٹی قائم کی ہے جو ساٹھ روز میں اپنی رپورٹ پیش کریگی
Sentence
 