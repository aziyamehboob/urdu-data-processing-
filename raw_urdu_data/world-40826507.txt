بنگلہ دیش میں ایک نوجوان خاتون ٹکٹ کے کرائے سے بچنے کے لیے ڈبوں کے درمیانی حصے پر بیٹھی ہے۔ 
یہ تصویر جی ایم بی آکاش نے بنائی اور سنہ 2009 میں اسے اس مقابلے کا فاتح قرار دیا گیا۔ 
یہ تصویر لندن کے علاقے گرین وچ میں انعام یافتہ تصاویر کی نمائش کے دوران رکھی گئی۔ اس تصویر کو ججوں نے گذشتہ 14 سالہ مقابلوں میں پسندیدہ ترین قرار دیا۔ 
ایک جج کا کمنٹ: ہوئی این کی اس تصویر میں رنگوں اور حرکت کا امتزاج ہے اور ان سب کو مائیکل مٹالیچ نے بہت خوبصورتی سے عکس بند کیا ہے۔ انھوں نے بازار کے تمام عناصر کو ایک تصویر میں قید کر لیا۔ 
گرم موسم میں ایک بچہ ٹھنڈی ہوا کے جھونکے سے لطف اندوز ہوتے ہوئے۔ 
فوٹو گرافر لورین ریزنک کا کہنا تھا ’میں اپارٹمنٹ بلڈنگ کے عقبی حصے میں گیا تو میں نے دیکھا کہ ایک کھڑکی سے جھانکتی ہوئی ایک عورت کو دوسری عورت انڈے پکڑا رہی ہے۔ 
جج کے کمنٹ: ’بھیڑوں کے اس خاندان کی تصویر لیتے ہوئے فوٹو گرافر گیرارڈ کنگما نے ایسا اتفاقیہ لمحہ عکس بند کر لیا جس نے اس تصویر کو ایک فاتح تصویر بنا دیا۔ اس تصویر کا تھیم لمحۂ آزادی تھا۔‘
میکسیکو کے ایک قصبے میں سڑک کنارے ٹوپیاں فروخت کرنے والا شخص بیٹھا ہے۔ اس تصویر کو دیکھ کر یہ اندازہ لگانا مشکل ہے کہ یہ شخص جاگ رہا ہے یا سو رہا ہے۔ یا پھر یہ کہ اس نے بائیں جانب پڑے خالی سٹینڈ والا ہیٹ پہنا ہے یا سٹینڈ والا بک چکا ہے۔
ہندو تہوار ہولی ایک رنگا رنگ اور ہلچل سے بھرپور تہوار ہوتا ہے جو سردیوں کے خاتمے اور بہار کی آمد پر منایا جاتا ہے۔ 
فوٹو گرافر 
فوٹو گرافر فرنکو بانفی کا کہنا تھا : ’بیلوگا وہیل تیرتی ہوئی میری طرف آئی اور انتہائی قریب سے ٹکرائے بنا پلٹ گئی۔ یہ اس نے کئی مرتبہ کیا اس کے بعد یہ میرے سامنے آ کر رکنے لگی اور مجھے کچھ تصاویر لینے کا موقع دیا۔ وہ غصے میں نہیں تھی بس کھیلنا چاہتی تھی۔‘ 
فوٹو گرافر جان شلیگل کہتے ہیں: ’بیوا نامی یہ شخص کارو قبیلے کا ایک عزت دار شکاری ہے۔ اس نے فخر سے مجھے بتایا کہ اس نے تین شیر، چار ہاتھی ، پانچ تیندوے، 15 بھینسیں اور کئی مگر مچھوں کا شکار کیا جبکہ دوسرے قبائل کے ساتھ جنگوں میں کئی لوگوں کو بھی مارا ہے۔ ایک گہرا سانس لے کر انھوں نے بتایا اب وقت بدل گیا ہے اور شکار پر پابندی ہے اور وہ ماضی کی روایات کو بہت یاد کرتے ہیں۔‘
نینٹس آرکٹک کے علاقے میں وہ خانہ بدوش لوگ ہیں جو مشکل ماحول اور سخت ترین موسم میں رہتے ہیں۔ 
یہ لوگ رینڈیئر کی کھال اور بالوں سے بنے ’چم‘ عارضی گھر میں رہتے ہیں۔ اس تصویر میں اس قبیلے کی بچی لڑکیاں جمع کر کے لے جا رہی ہے۔  
فوٹو گرافر جسٹن ٹوٹ کا کہنا تھا: ’یہ تصویر لوگوں کو اچنبھے میں ڈالتی ہے کہ اگر تیرتی ہوئی لڑکی دکھائی دے رہی ہے تو ہاتھی کی ٹانگیں کیوں نظر نہیں آتیں ؟  جواب انتہائی آسان ہے کہ ہاتھی پانی میں ہے ہی نہیں جبکہ لڑکی سطح زمین نے بلند پول میں تیر رہی ہے۔ جبکہ ہاتھی اس کے پیچھے ٹھوس سطح پر کھڑا ہے۔ مجھے اس تصویر کے لیے پول میں اتر کر اپنے کیمرے کو واٹر پروف بیگ میں ڈال کر اسے آدھا پانی کے اندر اور آدھا باہر رکھ کر یہ تصویر بنانا پڑی۔‘
جنگلی جانوروں کا ایک جھنڈ بارش کے بعد تذبذب کا شکار ہو گیا اور دونوں جانب سے دریا عبور کرنے لگا۔ ایک چھوٹا گروہ بڑے گروہ میں شامل ہونے کے لیے پہنچا لیکن یہاں جگہ عمودی تھی۔ اس جانور نے بنا انتظار کیے مڑنے کے بجائے چھلانگ لگا دی۔ ‘
لیس سیپرس ایسے لوگںو کا گروہ ہے جو اپنے گرد پھیلی غربت کے باجود کنشاسا کی سڑکوں پر مہنگے ڈیزائنرز کپڑے پہن کر پھرتے ہیں۔ گو کہ ان کی ظاہری شکل و صورت بتاتی ہے کہ یہ کانگوں کے دوسرے لوگوں سے مختلف ہیں لیکن اس تصویر میں موجود یہ تمام نوجوان ہیں اور عام ملازتیں کرتے ہیں۔
گرین وچ میں فوٹوگرافر آف دی ائیر کی تصاویر کی نمائش 4 اگست کو شروع ہوئی ہے اور تین ستمبر 2017 تک جاری رہے گی۔ 
ان تمام تصاویر کے جملہ حقوق محفوظ ہیں اور یہ ٹریول فوٹو گرافر آف دی ائیر کی جانب سے فراہم کی گئی ہیں۔ 
