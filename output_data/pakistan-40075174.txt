
Sentence
پاکستان کے وزیر اعظم نواز شریف کے صاحبزادے حسین نواز پاناما لیکس کی تحقیقات کرنے والی چھ رکنی جوائنٹ انویسٹیگیشن ٹیم (جے آئی ٹی) کے سامنے پیش ہوئے ہیں
Sentence
اتوار کی صبح اسلام آباد میں قائم جوڈیشل اکیڈمی میں جے آئی ٹی کے اجلاس کی کارروائی تقریباً ایک گھنٹے تک جاری رہی جس کے بعد حسین نواز میڈیا سے بات چیت کیے بغیر ہی چلے گئے
Sentence
 یاد رہے کہ جوڈیشل اکیڈمی آمد کے موقع پر میڈیا سے بات کرتے ہوئے حسین نواز کا کہنا تھا کہ وہ کسی مفروضے پر بات نہیں کرنا چاہتے ہیں تاہم انھوں نے اعتراض کیا کہ انھیں پیش ہونے کے لیے نوٹس صرف 24 گھنٹے قبل ہی ملا تھا
Sentence
ان کا کہنا تھا 'میں اپنے وکیل کے ہمراہ جے آئی ٹی کے سامنے پیش ہوں گا اور اگر انھوں نے میرے وکیل کو روکا تو میں باہر آ کر آپ لوگوں کو بتاؤں گا
Sentence
'حسین نواز کے مطابق انھیں کوئی سوال نامہ فراہم نہیں کیا گیا اور نہ ہی دستاویزات فراہمی کے لیے کوئی فہرست دی گئی ہے
Sentence
وزیر اعظم کے صاحبزادے کا مزید کہنا تھا کہ انھیں کل لاہور میں جے ٹی آئی کے سامنے پیش ہونے کا نوٹس دیا گیا تھا
Sentence
میں اپنے وکیل کے ہمراہ جے آئی ٹی کے سامنے پیش ہوں گا اور اگر انھوں نے میرے وکیل کو روکا تو میں باہر آ کر آپ لوگوں کو بتاؤں گا
Sentence
مجھے کوئی سوال نامہ فراہم نہیں کیا گیاحسین نواز نے پاناما لیکس کی تحقیقات کرنے والی چھ رکنی ٹیم کے دو ارکان پر اعتراض کے حوالے سے سپریم کورٹ میں درخواست دائر کر رکھی ہے
Sentence
 اس درخواست پر سپریم کورٹ کا تین رکنی بینچ 29 مئی کو سماعت کرے گا
Sentence
حسین نواز نے سپریم کورٹ میں درخواست دائر کی تھی جس میں سکیورٹی اینڈ ایکسچینج کمیشن کے اہلکار بلال رسول اور سٹیٹ بینک کے عامر عزیز پر اپنے تحفظات کا اظہار کیا تھا
Sentence
درخواست میں موقف یہ اختیار کیا گیا ہے کہ دونوں افراد کا تعلق سابق فوجی حکمراں پرویز مشرف اور سابق حکمراں جماعت مسلم لیگ قاف سے ہے جبکہ سکیورٹی اینڈ ایکسچینج کمیشن کے اہلکار بلال رسول کی اہلیہ سنہ 2013 کے انتخابات میں مسلم لیگ قاف کی جانب سے خواتین کی مخصوص نشستوں پر امیدوار بھی تھیں
Sentence
وزیر اعظم اور ان کے دو بیٹوں کے خلاف پاناما لیکس سے متعلق تحقیقات کرنے والی ٹیم کی نگرانی کرنے والے سپریم کورٹ کے تین رکنی بینچ نے 22 مئی کو  کہا تھا کہ تحقیقاتی ٹیم کو اپنا کام مکمل کرنے کے لیے 60 روز سے زیادہ کی مہلت نہیں دی جا سکتی
Sentence
وزیر اعظم نواز شریف اور ان کے صاحبزادوں کے خلاف کرپشن کا مقدمہ سننے والے پانچ رکنی بینچ نے اپنے اکثریتی فیصلے میں مزید تحقیقات کے لیے چھ رکنی مشترکہ تحقیقاتی ٹیم تشکیل دی تھی