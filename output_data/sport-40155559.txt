
Sentence
اپنے زمانے کے ناقابل تسخیر ورلڈ ہیوی ویٹ چیمپیئن فورمین اور ان کو چیلنج کرنے والے کرشماتی محمد علی کے درمیان ہونے والے اس مقابلے کو 'رمبل ان دا جنگل' یعنی جنگل میں گھن گرج کا نام دیا گیا اور اسے عام طور پر 20ویں صدی کے سب بڑے کھیل کے مقابلے سے تعبیر کیا جاتا ہے
Sentence
اس مقابلے میں بالآخر علی کامیاب رہے اور انھوں نے فورمین کو آٹھویں راؤنڈ میں ناک آوٹ کر دیا اور اپنے سے عمر میں کم مقابل سے اپنا خطاب واپس حاصل کر لیا
Sentence
محمد علی کی گذشتہ سال 74 سال کی عمر میں موت کے بعد فوٹو گرافر ہیو کنسیلا کنگھم نے ڈیموکریٹک ریپبلک آف کونگو (زائر کا نام سنہ 1997 میں بدل دیا گيا) کے دارالحکومت کنشاسا کا دورہ کیا اور ان نوجوان باکسروں سے ملے جو علی کے نقش قدم پر چلنے کا عزم رکھتے ہیں
Sentence
یہ مقابلہ ٹاٹا ریفائل سٹیڈیم مین ہوا تھا
Sentence
 ہر چند کہ اب بھی وہاں چاروں جانب فلڈ لائٹس ہیں لیکن اس کی حالت خستہ ہے کیونکہ ان میں بہت کم بلب بچے ہیں
Sentence
یہ سٹیڈیم ایک باکسنگ کلب کا گھریلو میدان ہے جسے محمد علی کو خراج عقیدت کے طور پر ان کا نام دیا گیا ہے اور کونگو کے باکسروں کی نئی نسل انھیں انتہائی عظمت کے مقام پر رکھتی ہے
Sentence
وہاں تقریبا 120 نیم مستقل باکسر ہیں جن میں سے 40 افراد نے پیشہ ورانہ طور پر باکسر بننے کی امید ظاہر کی
Sentence
 سٹیڈیم کے باہر اکثرو بیشتر مکے بازی کے مقابلے ہوتے رہتے ہیں
Sentence
جوربل مالیوو محمد علی میموریئل کلب کے باہر بیٹھتی ہیں جہاں وہ سنہ 2010 سے تربیت حاصل کر رہی ہیں
Sentence
 وہ بہت حد تک مائک ٹائسن سے تحریک لیتی ہیں اور امید کرتی ہیں کہ وہ پوری طرح پیشہ ورانہ باکسر بنیں گی
Sentence
 فی الحال وہ بے روزگار ہیں
Sentence
 کلب کے دوسرے باکسر دینا یامے سٹیڈیم کے باہر مشق کرتے ہین
Sentence
 ان کے لیے محمد علی ان کے ہیرو ہیں
Sentence
 ان کی شکایت ہے کہ حکومت سٹیڈیم کی دیکھ ریکھ کے لیے پیسے نہیں دیتی ہے
Sentence
وہاں سامان اور بطور خاص باکسنگ گلووز کی کمی ہے
Sentence
 وہاں کوئی رنگ نہیں ہے ہے اس لیے مقابلہ احاطے کے باہر کھلے میں ہوتا ہے
Sentence
بہر حال ان مقابلوں کو دیکھنے کے لیے ناظرین انھی سٹینڈز میں بیٹھتے ہیں جہاں کبھی 60 ہزار لوگوں نے محمد علی کے ہاتھوں فور مین کی شکست دیکھی تھی
Sentence
 ڈورکس لوکامبا صرف تین ماہ سے کلب میں باکسنگ کر رہی ہیں لیکن وہ محمد علی کے ہنر سے واقف ہیں کیونکہ انھوں نے  ڈی وی ڈی پر ان کا فوٹیج دیکھ رکھا ہے
Sentence
ان کے کوچ کارلوس کابونگو سٹیڈیم کے نیچے اپنے دفتر میں بیٹھتے ہیں
Sentence
 کابونگو سابق باکسنگ چیمپیئن ہیں اور انھوں نے تین طلائی تمغے حاصل کر رکھے ہیں
Sentence
 انھوں نے اپنی باکسنگ کو 'دا گریٹیسٹ' یعنی عظیم ترین محمد علی کے طرز پر ڈھال رکھا ہے
Sentence
 وہ بھی یامے کی طرح فنڈز کی کمی کی شکایت کرتے ہیں تاہم وہ اس تاریخی سٹیڈیم کے احاطے میں باکسنگ سیکھنے والے نوجوانوں سے کسی قسم کی فیس لینے کے خلاف ہیں
Sentence
 پیئرے سیلسٹے کبالا محمد علی کے تاریخی مقابلے کے وقت 27 سال کے ریڈیو صحافی تھے لیکن اب وہ سرکاری ٹی وی سٹیشن آر ٹی این سی کے ڈائریکٹر ہیں
Sentence
 وہ امریکی باکسر کے وہاں آنے کے وقت کے ماحول کو یاد کرتے ہیں کہ شہر کس طرح ان کی آمد کی سرخوشی میں ڈوبا ہوا تھا
Sentence
وہ بھی کونگو کے ابھرتے ہوئے باکسروں کے لیے سہولتوں اور فنڈز کی کمی کے شاکی ہیں
Sentence
ملک کے سابق رہنما موبوٹو سیسے سیکو کا محل کنشاسا کے مشرق نسلے میں آج سنسان پڑا ہے
Sentence
  کبھی محمد علی اور فورمین نے ٹراپیکل موسم کا عادی ہونے کے لیے موسم گرما کا اپنا بہت سارا وقت یہاں مشق میں گزارا تھا
Sentence
 یہ حصہ اب جنگل جھاڑ کا مسکن ہے اور پاکس کے گاؤں کے بالکل برعکس نظر آتا ہے
Sentence
 چند فوجی محل کی باقیات کی حفاظت پر مامور ہیں لیکن اب وہاں بچانے کے لیے کچھ بھی بچا نہیں ہے
Sentence
 تصاویر: ہیو کنسیلا کنگھم