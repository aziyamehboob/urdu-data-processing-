انڈین نژاد آئرش سیاستدان لیو ورادکر آئرلینڈ کی مخلوط حکومت میں سب سے بڑی جماعت فینے گیل کے لیڈر منتخب ہوگئے ہیں38 سالہ لیو ورادکر آنے والے دنوں میں نا صرف ملک کے سب سے کم عمر بلکہ پہلے ہم جنس پرست وزیراعظم بنیں گےانھوں نے 2015 میں ایک انٹرویو دیتے ہوئے انکشاف کیا تھا کہ وہ ہم جنس پرست ہیںاپنی جیت کی اعلان کے بعد جمعے کی شام ان کا کہنا تھا کہ ان کے سامنے ’بہت بڑا چیلنج‘ ہے جسے قبول کرنا ان کے لیے ’اعزاز‘ کی بات ہے ان کا کہنا تھا کہ ’میرے انتخاب سے اگر کوئی بات واضح ہوتی ہے تو وہ یہ کہ ملک میں تعصب کے لیے کوئی جگہ نہیں ہے‘ ’جب میرے والد نے آئرلینڈ میں ایک نیا گھر بنانے کے لیے پانچ ہزار میل کا سفر کیا تھا تو میرے خیال میں انہوں نے کبھی سوچا نہیں ہوگا کہ ان کا بیٹا بڑا ہوکر اس ملک کا سربراہ بن جائے گا‘مئی میں پارٹی کے لیڈر اور آئرلینڈ کے وزیرِ اعظم اینڈا کینی اپنے عہدے سے مستعفی ہو گئے تھے جس کے بعد یہ انتخاب کروایا گیالیو ورادکر نے 60 فیصد ووٹ حاصل کر کے اپنے 44 سالہ حریف سمون کوونی کو شکست دی ان کے پارٹی کے لیڈر بننے کا فیصلہ الیکٹرل کالج سسٹم کے ذریعے کیا گیالیو ورادکر موجودہ حکومت میں سماجی تحفظ کے وزیر ہیں فینے گیل کے نئے لیڈر کو وزیر اعظم بننے کے لیے آزاد ممبران کی حمایت حاصل کرنی ہوگی اور کہا جا رہا ہے کہ ایسا اس ماہ کے آخر تک ممکن ہو سکے گا 38 سالہ ورادکر آئرلینڈ کے دارالحکومت ڈبلن میں پیدا ہوئے تھے اور وہ ممبئی سے ترکِ وطن کر کے آئرلینڈ جا بسنے والے ڈاکٹر اشوک ورادکر کے صاحب زادے ہیںاپنے والد کے نقشِ قدم پر چل کر انھوں نے بھی طب کی تعلیم حاصل کی اور سیاست میں آنے سے پہلے وہ پریکٹس کرتے رہے ہیںوہ 2007 میں سیاست کے میدان میں آئے اور انھوں نے ڈبلن سے انتخاب میں کامیابی حاصل کیانھوں نے 2015 میں ایک انٹرویو دیتے ہوئے انکشاف کیا تھا کہ وہ ہم جنس پرست ہیں انھوں نے کہا تھا کہ وہ آئرلینڈ میں ہم جنس پرستوں کی شادی کے مسئلے پر ہونے والے ریفرینڈم سے قبل اپنا موقف واضح کر دینا چاہتے ہیںانھوں نے کہا: 'میں لوگوں کے ساتھ کھری بات کرنا چاہتا ہوں میں نہیں چاہتا کہ کوئی سمجھے کہ میرا کوئی خفیہ ایجنڈا ہے'آئرش ٹائمز کو انٹرویو دیتے ہوئے انھوں نے کہا کہ کچھ لوگوں کو اس کا علم ہے اور کچھ کو نہیں، لیکن یہ کوئی ایسی چیز نہیں جو میری شخصیت کی ترجمانی کرتی ہے انھوں نے کہا کہ 'اس سے فرق نہیں پڑتا کہ میں نصف انڈین سیاست دان ہوں، یا ڈاکٹر سیاست دان ہوں ہم جنس پرست سیاست دان'انھوں نے کہا: 'یہ میری شخصیت کا حصہ ہیں، لیکن اس کی ترجمانی نہیں کرتے یہ سب میرے کردار کا حصہ ہیں'اس کے بعد ورادکر ایک اور تنازعے کا شکار ہوئے جب انھوں نے اعلان کیا کہ وہ لوگ جو فلاحی فراڈ کے مرتکب ہوتے ہیں انھیں شرمندہ کرنے کے لیے ان کے نام ایک سرکاری ویب سائٹ پر شائع کیے جائیں گےوہ بریگزٹ کے مخالف ہیں حال ہی میں ایک تقریر کرتے ہوئے انھوں نے کہا تھا کہ 'شمال اور جنوب کے درمیان سرحدیں نہیں ہونی چاہییں'