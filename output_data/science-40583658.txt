انٹارکٹیکا میں ایک بڑا برفانی تودہ کریک بڑھ جانے کے باعث 'لارسن سی شیلف' نامی برفانی خطے سے علیحدہ ہو گیا ہےلارسن سی شیلف نامی برفانی خطے سے علیحدہ ہونے والے تودے کے کریک میں مسلسل اضافہ ہو رہا تھاویلز کے رقبے جتنے بڑے اس تودے کا سائز چھ ہزار مربع کلومیٹر ہے اس تودے کا برفانی خطے سے ٹوٹ جانے کا مشاہدہ امریکی سیٹیلائٹ نے لارسن سی آئس شیلف کے علاقے کے اوپر سے گزرتے ہوئے کیا سائنسدان اس تودے کے علیحدہ ہو جانے کی توقع کر رہے تھے کیونکہ ایک دہائی سے زیادہ کے عرصے سے اس برفانی خطے میں دراڑیں پڑ رہی تھیں تاہم 2014 سے دراڑیں پڑنے کے عمل میں تیزی آئی یہ دراڑ گذشتہ دسمبر میں اچانک بڑھ گئی تھی اور اِس چھ ہزار مربع کلومیٹر لمبے تودے کا صرف 20 کلوميٹر کا حصہ برفانی خطے سے جڑا ہوا تھالارسن سی برفانی تودہ انٹارکٹیکا کے سب سے شمالی حصے میں واقع ہے اور اس کی موٹائی 200 میٹر ہےلارسن سی میں موجود شگاف پر سائنسدان ایک طویل عرصے سے نظر رکھے ہوئے ہیں یاد رہے کہ اس سے پہلے 1995 میں لارسن اے اور پھر 2002 میں لارسن بی بھی اسی طرح انٹارکٹیکا کے سب سے شمالی خطے سے ٹوٹ کر الگ ہو گئے تھے200 میٹر موٹا یہ تودہ قلیل مدت میں نہ تو زیادہ تیز رفتاری سے سفر کرے گا اور نہ ہی زیادہ دور جا سکے گا تاہم اس کی نگرانی ضروری ہےسمندری لہریں اور تیز ہوائیں اس تودے کو انٹارکٹک کے شمال کی جانب دھکیل دیں گی جہاں بحری جہازوں کے لیے یہ تودہ خطرہ بنے گاامریکی سیٹیلائٹ ایکوا کے انفرا ریڈ سینسرز میں دیکھا جا سکتا ہے کہ برفانی خطے اور علیحدہ ہوئے تودے کے درمیان شفاف پانی ہے اس سے اندازہ ہوتا ہے کہ ارد گرد برف اور ہوا کی نسبت پانی تھوڑا گرم ہےیورپی سیٹیلائٹ سینٹینل ون بھی جلد ہی اس تودے کی تصویر لے سکے گیجب تودوں کا ریکارڈ رکھنا شروع کیا گیا ہے اس سے معلوم ہوتا ہے کہ لارسن سی شیلف سے علیحدہ ہونے والے اس تودے کا شمار دس بڑے تودوں میں ہوتا ہے تاہم یہ تودہ انٹارکٹک میں علیحدہ ہونے والے بہت بڑے بڑے تودوں کے مقابلے میں کچھ بھی نہیں ہے ریکارڈ کے مطابق سیٹیلائٹس کے زمانے میں سب سے بڑا تودہ بی 15 تھا یہ تودہ سنہ 2000 میں روس آئس شیلف سے علیحدہ ہوا تھا اور یہ 11 ہزار مربع کلومیٹر پر محیط تھاچھ سال بعد بھی اس تودے کے چھوٹے چھوٹے حصے نیوزی لینڈ کے قریب سے گزرے تھےسنہ 1956 میں رپورٹ کیا گیا کہ امریکی بحریہ کا آئس بریکر جہاز کا سامنا 32 ہزار کلومیٹر سائز کے تودے سے ہوا تھا سائز میں یہ تودہ بیلجیئم سے بھی بڑا تھا بدقسمتی سے اس وقت ایسے سیٹیلائٹ نہیں ہوتے تھے جو اس تودے پر نظر رکھتے یا اس کی تصدیق کر سکتےلارسن سی شیلف اس حوالے سے بھی پہچانی جاتی ہے کہ اس سے کئی تودے علیحدہ ہوئے ہیں 1986 میں نو ہزار مربع کلومیٹر کا ایک تودہ علیحدہ ہوا تھا 