گذشتہ ایک ماہ سے ڈوكلام سرحدی تنازعے کے حوالے سے انڈیا اور چین کے درمیان ٹھنی ہوئی ہے دونوں ممالک کے میڈیا میں اس سے متعلق کشیدگی والی خبریں ہر روز سامنے آ رہی ہیںلیکن بھوٹان میں اس مسئلے پر خاموشی نظر آتی ہے واضح رہے کہ  ڈوكلام کا یہ متنازع مسئلہ براہ راست طور پر چین اور بھوٹان کے درمیان ہے انڈیا کا موقف ہے کہ بھوٹان نے جب اس سے مدد مانگی تب وہ اس میں شامل ہوا لیکن بھوٹان کی جانب سے اس پر مکمل طور پر خاموشی نظر آتی ہے  انڈيا کے ساتھ بھوٹان کی کل 699 کلو میٹر طویل بین الاقوامی سرحد ہے اس میں انڈیا کی شمال مشرقی ریاست آسام کے ساتھ بھوٹان کی 267 کلو میٹر طویل سرحد ہے آسام کے جونگ كھار شہر کے ذریعہ ہی بھوٹان کے اندر داخل ہوا جا سکتا ہےبھوٹان کے جنوب مشرقی حصے میں واقع ایک شہر میں برسوں سے کاروبار کرنے والے زیادہ تر انڈین شہریوں کا کہنا ہے کہ سرحدی تنازع پر انڈیا اور چین کے درمیان کشیدگی سے متعلق خبروں  پر یہاں کوئی بات چیت نہیں کرتا ہے اس لیے ایسا محسوس ہی نہیں ہوتا کہ انڈیا اور چین کے درمیان کچھ چل رہا ہے ریاست راجستھان سے آکر یہاں آباد راکیش جالان نے بی بی سی سے کہا: 'انڈیا اور چین کے بارے میں ہمیں یہاں کچھ بھی احساس ہی نہیں ہوتا کئی بار ٹی وی کی خبروں سے ضرور اس کا پتہ چلتا ہے لیکن بھارت اور چین کے تنازع کو لے کر ہمارے یہاں کسی طرح کی بحث ہی نہیں ہیں' کپڑے کی دکان چلانے والے راکیش کہتے ہیں کہ بھوٹان کی حکومت اگر انڈیا کے تاجروں کے لیے موجودہ قانون میں کچھ تبدیلی لائے تو آگے یہاں رہنے میں زیادہ سہولیات مل سکتی ہیں بھوٹان میں بہت سے انڈین تاجر کاروبار کرتے ہیں انھیں میں سے سریش اگروال کا تعلق مغربی بنگال سے ہے وہ کہتے ہیں: 'یہاں زندگی اچھی چل رہی ہے کسی طرح کا کوئی مسئلہ نہیں ہے چین کے ساتھ تنازع کو لے کر ہمارے یہاں کسی طرح کا ہنگامہ نہیں ہے نہ ہی ہمیں کوئی خوف ہیں یہاں سے چھوڑ کر جانے کا سوال ہی نہیں اٹھتا میری پیدائش یہیں ہوئی اور مرتے دم تک ہم یہی رہیں گے' بھوٹان میں تجارت کرنے والے ان انڈین شہریوں کو یہاں آباد ہوئے تقریبا 50 سال سے زیادہ کا وقت ہو چکا ہے لیکن ان میں سے کسی بھی تاجر کے پاس گھر یا دکان کا مالکانہ حق نہیں ہے بھوٹان کی حکومت نے ان لوگوں کو دکان اور مکان ایک سال کے لیے لیز پر دے رکھا ہے اور ایک سال بعد دوبارہ نئی لیز بنوانی پڑتی ہے لیز کے مطابق کوئی بھی تاجر حکومت کی اجازت کے بغیر کسی طرح کا تعمیراتی کام نہیں کر سکتا ہےاس تناظر میں ایک تاجر نے اپنا نام ظاہر نہ کرنے کی شرط پر بتایا کہ 'ہمارا خاندان 1963 میں یہاں آیا تھا پہلے یہاں کافی آزادی تھی لیکن حالیہ کچھ برسوں میں بھوٹان کی حکومت نے قوانین کافی سخت کر دیے ہیں پہلے خاندان کے تمام لوگوں کو ایک سال کے لیے شناختی کارڈ دیا جاتا تھا لیکن اب بھوٹان حکومت صرف کاروبار کرنے والے یعنی جس کے نام پر دکان ہوتی ہے اسی کو اور اس کی بیوی کو ہی آئی کارڈ جاری کرتی ہے'بھوٹان کے اس علاقے میں میڈیا کی موجودگی کم ہی دیکھنے کو ملی اگرچہ بعض دکانوں پر بھوٹان کا قومی اخبار 'كوئینسیل' ضرور دکھا لیکن اس کے پہلے صفحے پر چین کے ساتھ سرحدی تنازع سے متعلق کوئی خبر نہیں تھی بھوٹان اب ایک جمہوری ملک ہے لیکن یہاں آج بھی بادشاہت کا اثر زیادہ لگتا ہے یہاں کے لوگ اپنے ملک کے بارے میڈیا سے کھل کر بات نہیں کرتے یہاں ہر دکان کے اندر بادشاہ کی تصویر لگانا لازمی ہے 