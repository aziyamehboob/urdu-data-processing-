افغان حکام کا کہنا ہے کہ دارالحکومت کابل میں غیر ملکی سفارتخانوں اور صدارتی محل کے قریب ہونے والے ایک دھماکے میں 80 افراد ہلاک اور 300 سے زیادہ زخمی ہو گئے ہیںافغان حکام کے مطابق یہ دھماکہ بدھ کی صبح آٹھ بج کی بیس منٹ پر وزیر اکبر خان نامی علاقے میں ہوا جسے شہر کا سفارتی علاقہ سمجھا جاتا ہے بتایا جا رہا ہے کہ دھماکہ خیز مواد کسی ٹرک یا پانی کے ٹینکر میں لایا گیا تاہم تاحال یہ واضح نہیں کہ شہر کے سب سے محفوظ سمجھے جانے والے علاقے میں یہ گاڑی کیسے پہنچیہلاک ہونے والوں میں بی بی سی کی افغان سروس کے لیے بطور ڈرائیور کام کرنے والے محمد نذیر بھی شامل ہیں محمد نذیر گذشتہ چار سالوں سے بی بی سی کے ساتھ منسلک تھےاس دھماکے میں بی بی سی کے لیے کام کرنے والے چار صحافی زخمی بھی ہوئے ہیں تاہم ان کی حالت خطرے سے باہر ہےافغان وزارتِ صحت کے اہلکار اسماعیل کاؤسی نے بی بی سی کو بتایا ہے کہ دھماکے میں اب تک 80 افراد کی ہلاکت کی تصدیق ہو چکی ہے اور اس میں اضافہ بھی ہو سکتا ہے کیونکہ زخمیوں کی تعداد 300 سے زیادہ ہےہسپتال ذرائع کے مطابق ہلاک ہونے والوں میں خواتین بھی شامل ہیں ذمبیق سکوائر میں ہونے والے اس بم دھماکے کی شدت سے کئی سو میٹر کے فاصلے پر واقع گھروں کو بھی نقصان پہنچا ہے پاکستان کے دفترِ خارجہ کے مطابق اس واقعے میں کچھ پاکستانی سفارتکاروں اور سفارتخانے کے عملے کی رہائش گاہیں بھی متاثر ہوئی ہیں اور ان میں سے کچھ معمولی زخمی بھی ہوئے ہیںکابل کے ایک دکان دار سید رحمان نے خبر رساں ادارے روئٹر کو بتایا ’یہ بہت زور دار دھماکہ تھا، ہماری دکان مکمل طور پر تباہ ہو گئی ہے ہمارے عملے کا ایک شحض زخمی ہوا ہے میں نے اپنی زندگی میں ایسا خوفناک دھماکہ نہیں دیکھا‘ایک اور رہائشی عبدالودود نے بی بی سی کو بتایا کہ ’دھماکہ ایک شدید زلزلے کی طرح تھا‘بی بی سی کے نامہ نگار ہارون نجفی زادہ کے مطابق دھماکے کے زخمیوں کو ہسپتال منتقل کیا گیا ہے جبکہ پولیس اور فوجی اہلکاروں نے جائے وقوعہ کے گرد حصار قائم کیا ہے کابل پولیس کے ترجمان بصیر مجاہد نے خبر رساں ادارے روئٹرز کو بتایا کہ ’بم حملہ جرمنی کے سفارتخانے کے قریب ہوا لیکن اس علاقے میں کئی دوسری اہم عمارتیں اور دفاتر ہیں ابھی یہ کہنا مشکل ہے کہ حملہ آور کا ہدف کیا تھا‘تاحال کسی گروہ نے اس حملہ کی ذمہ داری قبول نہیں کی ہے تاہم گذشتہ ماہ ہی طالبان نے اپنے موسمِ بہار کے حملوں کا اعلان کیا تھا جس کے بارے میں ان کا کہنا تھا کہ ان کا نشانہ غیر ملکی افواج ہوں گی بی بی سی ورلڈ سروس ڈائریکٹر فرانسِسکا انسورتھ : بی بی سی کو انتہائی افسوس کے ساتھ اس بات کی تصدیق کرنا پڑ رہی ہے کہ بی بی سی  کے افغان ڈرائیور محمد نذیر اپنی ساتھی صحافیوں کو آفس لے جاتے ہوئے کابل میں ہونے والے کار بم حملے میں ہلاک ہوگئے ہیں محمد نذیر گذشتہ چار سال سے زائد عرصے سے بی بی سی کے ساتھ منسلک تھےان کی عمر 35 سے 40 سال کے درمیان تھی یہ بی بی سی اور محمد نذیر کی فیملی اور دوستوں کے لیے ایک بڑا نقصان ہےٹونی ہال، ڈائریکٹر جنرل: ہمارے بہت سے سٹاف کے ارکان دنیا بھر کے خطرناک علاقوں سے رپورٹ کرنے کے لیے پر خطر حالات میں کام کرتے ہیں یہ ان کی بہادری کا ثبوت ہے کہ ہم بااعتماد اور غیر جانبدار کوریج کرتے ہیں، لیکن اس قسم کے واقعات ہم سب کے لیے بہت دردناک ہیں ہماری دعائیں اور نیک تمنائیں محمد نذیر کے رشتہ داروں اور ان کے بہت سے دوستوں کے ساتھ ہیںپاکستان اور انڈیا کی جانب سے کابل دھماکہ کی شدید مذمت کی گئی ہے پاکستان کے دفترِ خارجہ کے بیان میں دھماکے مذمت کرتے ہوئے افغان حکومت اور متاثرہ خاندانوں سے ہمدردی اور تعزیت کا اظہار کیا گیا بیان میں کہا گیا ہے کہ پاکستان چونکہ خود دہشت گردی کا شکار ہے اس لیے وہ اس درد سمجھ سکتا ہے انڈیا کے وزیرِ اعظم نریندر مودی اور وزیرِ خارجہ سشما سوراج نے بھی سماجی رابطے کی سائٹ ٹوئٹر پر واقعے کی مذمت کرتے ہوئے جانی نقصان پر دکھ کا اظہار کیا سماجی رابطے کی سائٹ فیس بک نے کابل میں موجود صارفین کے لیے ’آئی ایم سیف‘ یعنی ’میں محفوظ ہوں‘ کے نام سے فیچر جاری کر دیا ہے تاکہ وہاں موجود لوگ اپنے احباب کو اس دھماکے میں محفوظ رہنے کے بارے میں مطلع کر سکیں خیال رہے کہ حالیہ چند ماہ میں کابل سمیت افغانستان کے مختلف علاقوں میں بڑے حملے ہوئے ہیں جو ملک کی خراب ہوتی ہوئی سکیورٹی کی صورتحال ظاہر کرتے ہیں