
Sentence
قطر کے وزیر خارجہ نے کہا ہے کہ قطر اس وقت تک عرب ممالک سے بات چیت نہیں کرے گا جب تک کہ ان پر عائد معاشی اور سفری پابندیاں نہیں ہٹائی جاتیں
Sentence
وزیر خارجہ شیخ محمد بن عبدالرحمن الثانی نے پیر کو صحافیوں سے گفتگو کرتے ہوئے کہا کہ 'قطر پر پابندیاں عائد ہیں اس لیے کوئی بات چیت نہیں ہوگی
Sentence
 بات چیت کے لیے انھیں پابندیاں ہٹانی ہوں گی
Sentence
'انھوں نے دوحہ میں قائم الجزیرہ نیٹ ورک کے مستقبل سمیت قطر کے داخلی امور کے متعلق کسی بات چیت کو مسترد کر دیا
Sentence
٭ ٭ قطری وزیر خارجہ نے کہا ہے کہ وہ اگلے ہفتے امریکہ کا دورہ کریں گے جس میں امریکی حکام کے ساتھ عرب ممالک کے ساتھ تنازعے کے باعث قطر کی معیشت اور دہشت گردی کے خلاف جنگ پر اثرات پر بات چیت کریں گے
Sentence
انھوں نے کہا: 'ابھی تک پابندیوں کے اٹھائے جانے کی جانب کوئی پیش رفت نہیں دیکھی جا رہی اور یہ کسی قسم کے پیش رفت کی شرط اولین ہے
Sentence
'دارالحکومت دوحہ میں صحافیوں سے گفتگو کرتے ہوئے انھوں نے کہا کہ ابھی تک قطر کو سعودی عرب، متحدہ عرب امارات اور بحرین کی جانب سے کوئی مطالبہ نہیں ملا ہے
Sentence
 خیال رہے کہ ان ممالک نے دو ہفتے قبل قطر سے اپنے رشتے منقطع کر لیے تھے اور اس کے نتیجے میں حالیہ برسوں میں خلیجی ممالک کا بدترین بحران پیدا ہو گیا ہے
Sentence
وزیر خارجہ نے کہا کہ چھ ملکی خلیجی تعاون کونسل کے متعلق امور پر ان سے بات چیت ہو سکتی ہے
Sentence
 اس کونسل میں قطر، سعودی عرب، متحدہ عرب امارات، بحرین، کویت اور عمان شامل ہیں
Sentence
انھوں نے کہا کہ 'جو چیزیں ان سے متعلق نہیں ہیں ان پر کوئی بات چیت نہیں ہوگی
Sentence
 کسی کو بھی ہمارے اندرونی معاملے میں مداخلت کا حق نہیں ہے
Sentence
'عبدالرحمن الثانی نے کہا کہ 'الجزیرہ ہمارا اندرونی معاملہ ہے
Sentence
 علاقائی معاملے پر قطری خارجہ پالیسی ہمارا داخلی معاملہ ہے اور ہم اپنے داخلی امور پر بات چیت نہیں کریں گے
Sentence
'انھوں نے کہا کہ ہم مبہم مطالبات کو قبول نہیں کر سکتے جیسے کہ قطر یہ جانتا ہے کہ ہم ان سے کیا چاہتے ہیں، انھیں یہ روکنا ہے اور وہ بند کرنا ہے، بیرونی نگرانی کے نظام کے تحت ان کی نگرانی کی جائے گی
Sentence
خیال رہے کہ حالیہ بحران سے شہریوں کے سفر، کھانے کی اشیائے کی درآمد وغیرہ متاثر ہوئی ہے
Sentence
وزیر خارجہ نے کہا کہ اگر ان کے ملک کا بائیکاٹ جاری رہا تو وہ علاقے کے دوسرے ممالک پر بھروسہ کریں گے جن میں سعودی عرب کا حریف ایران بھی شامل ہے
Sentence
انھوں نے کہا کہ 'ہمارے پاس متبادل منصوبہ ہے جو ترکی، کویت اور عمان پر مبنی ہے
Sentence
'ایران نے ہماری پرواز کے لیے فضائی سہولت دی ہے اور ہم ان تمام ممالک کے ساتھ تعاون کر رہے ہیں جو قطر کو رسد پہنچانے کی یقین دہانی کرائے
Sentence
'