
Sentence
مغربی اتر پردیش کے شہر امروہہ کی دو خاص باتیں ہیں ایک یہاں کے آم کے باغ اور دوسرا فرقہ وارانہ ہم آہنگی
Sentence
چاہے تقسیم ہند کا دور ہو، یا پھر 1980 میں ہونے والے مرادآباد کے فسادات یا پھر 1992 میں بابری مسجد منہدم کیے جانے کے بعد کا ماحول، امروہہ ہمیشہ پرامن رہا
Sentence
اس شہر اور ارد گرد کے دیہات نے فرقہ وارانہ کشیدگی کی آنچ کو اپنے تک نہیں پہنچنے دیا لیکن حالیہ کچھ واقعات امروہہ کے اس ماضی کو تبدیل کرنے کی کوشش کر رہے ہیں
Sentence
 امروہہ شہر سے تقریباً 36 کلو میٹر دور ایک قصبہ ہے سیدنگلي، جہاں سے قریب پانچ کلومیٹر دور سكت پور گاؤں ہے  آج کل ہندو اکثریتی یہ گاؤں فرقہ وارانہ کشیدگی کے سبب سرخیوں میں ہے
Sentence
میں جب سكت پور پہنچا توایسا محسوس نہیں ہوتا تھا کہ اس گاؤں میں کسی طرح کی کوئی کشیدگی ہے
Sentence
 اردگرد کے دیہات کے لوگ، جنہوں نے اخبار نہیں پڑھے تھے، ایسی کسی بھی بات سے واقف نہیں تھے
Sentence
 گاؤں کے باہر بچے کرکٹ کھیل رہے تھے، لوگ چوپالو پر بیٹھے تھے پہلی نظر میں سب کچھ بالکل معمول کے مطابق لگ رہا تھا
Sentence
 پوچھ گچھ پر معلوم ہوا کہ 'گاؤں کے مسلمانوں نے اجتماعی نماز پڑھ کر نئی روایت ڈالی ہے جس سے اکثریتی ہندو ناراض ہیں
Sentence
تقریباً تین ہزار کی آبادی والے اس گاؤں میں  ڈھائی ہزار ہندو ہیں جن میں زیادہ تر جاٹ ہیں جبکہ پانچ سو مسلمان ہیں جو پسماندہ ذاتوں سے ہیں
Sentence
گاؤں کے ہی کنور سنگھ بتاتے ہیں، سكت پور میں کبھی کسی طرح کا مسئلہ نہیں رہا سب لوگ مل جل کر رہتے تھے لیکن اب مسلمانوں نے نئی مسجد بنانی شروع کی ہے  اور ہندو اس کی مخالفت کر رہے ہیں وہ مسجد نہ بنائیں، اپنے گھروں میں ہی نماز پڑھیں تو پھر سب کچھ پہلے جیسا ہو جائے گا'
Sentence
 گاؤں کے ہی ایک کنارے پر مسلم خاندان رہتے ہیں یہیں ایک مسجد ہے جس پر مینار نہیں ہے اور جو باہر سے دیکھنے میں گھر جیسی لگتی ہے
Sentence
مسلمانوں کا کہنا ہے کہ یہ مسجد گزشتہ چار پانچ سال سے ہے جبکہ ہندوؤں کا کہنا ہے کہ مسلمانوں نے چھپ چھپ کر نماز پڑھنی شروع کی اور اب مسجد بنا رہے ہیں، اور وہ یہ مسجد تعمیر نہیں ہونے دیں گے
Sentence
فی الحال 'مسجد' کے باہر پی اے سی کے جوان تعینات ہیں، یہاں عبادت بند ہے اور رمضان کے مہینے میں گاؤں کے مسلمان باجماعت نماز ادا نہیں کر پا رہے
Sentence
75 سالہ بدلو سكت پور گاؤں میں ہی پیدا ہوئے اور پوری زندگی اسی گاؤں میں گزار دی لیکن اب وہ نماز نہ پڑھنے کے سبب اداس ہیں
Sentence
 وہ کہتے ہیں، 'ہم نماز نہیں پڑھ پا رہے ہیں، کہیں آ جا بھی نہیں سکتے، بہت پریشانی ہے'
Sentence
کشیدگی والے دن کو یاد کرتے ہوئے بدلو کہتے ہیں، 'جس وقت ایک ہجوم حملہ کرنے چلآ رہا تھا تو گرام پردھان بادل سنگھ نے لوگوں کو روک لیا اور حالات بگڑنے سے بچ گئے'
Sentence
بادل سنگھ کہتے ہیں، 'ہمیں تو دونوں طرف کی بات سننی پڑتی ہے، کوشش یہی ہے کہ امن کے ساتھ یہ تنازعہ حل ہو جائے اب معاملہ انتظامیہ کے ہاتھ میں ہے جیسے افسر چاہیں گے ویسے ہو جائے گا'
Sentence
گاؤں کے کچھ مسلمانوں کا کہنا ہے کہ جب مسجد بنی تو ہندوؤں نے بھی چندہ اور تعاون دیا وہ دعوی کرتے ہیں کہ یہاں چار پانچ سالوں سے نماز پڑھی جا رہی ہے اور اس سے پہلے کبھی کسی طرح کی مخالفت نہیں ہوئی
Sentence
65 سالہ نسرو کہتے ہیں، 'یہ ہندوؤں کا گاؤں ہے، کیا ہم ان کی مرضی کے بغیر یہاں مسجد بنا سکتے تھے
Sentence
 انہوں نے مسجد بنانے کے لیے چندہ دیا، کہا کہ تم غریب لوگ ہو تمہارے پاس پیسہ نہیں ہے
Sentence
 سب کچھ ٹھیک چل رہا تھا
Sentence
 امن تھا، اب پتہ نہیں اچانک کیا ہو گیا ہے'
Sentence
 نسرو کے سوال کا جواب 24 سالہ ریاست نے دیا، اب حکومت بدل گئی ہے وہ کہتے ہیں کہ اب ہماری حکومت ہے اور جو ہم چاہتے ہیں وہی ہوگا'
Sentence
 بات کو آگے بڑھاتے ہوئے نسرو نے کہا، 'وہ کہتے ہیں کہ اب ہمارا ماحول آ گیا ہے، تمہارا گیا اب حکومت ہماری ہے، تمہیں نماز نہیں پڑھنے دیں گے'
Sentence
70 سالہ للو ٹھیکیدار جو پوری زندگی اسی گاؤں میں ہندوؤں کے درمیان گھل مل کر رہے ہیں، کہتے ہیں،' کچھ لوگ تو یہ تک کہہ رہے ہیں کہ نماز بند ہونے سے ہمارا خون بڑھ رہا ہے' ہم چپ ہیں کیونکہ ہم تھوڑے لوگ ہیں کیا کرسکتے ہیں'
Sentence
جہاں مسجد ہے وہ جگہ کبھی گاؤں کے ہی دیوراج سنگھ کی تھی جنہوں نے اسے مسلمان خاندانوں کو فروخت کیا تھا مسلمانوں کا کہنا ہے کہ انہوں نے مسجد بنانے کے لیے چندہ بھی دیا تھا دیوراج کا اب انتقال ہو چکا ہے
Sentence
مسلمانوں کا کہنا ہے کہ گاؤں کے زیادہ تر ہندو اچھے ہیں اور انہوں نے انہیں کبھی پریشان نہیں کیا ہے بلکہ ہمیشہ سے مدد کرتے رہے ہیں لیکن اب ان اچھے لوگوں کو کیا ہو گیا ہے
Sentence
 اس پر نسرو کہتے ہیں، 'وہ اب خاموش ہو گئے ہیں کیونکہ چند فسادی لوگوں نے انہیں ڈرا دیا  کہ اب ہماری حکومت ہے
Sentence
 ویسے بھی  جو بھلے آدمی ہوتے ہیں وہ کسی جھگڑے میں نہیں پڑنا چاہتے
Sentence
گاؤں کے لوگوں کا الزام ہے کہ راشٹریہ سویم سیوک سنگھ سے منسلک سكھپال سنگھ رانا نے گاؤں کے ہندوؤں کو بھڑکایا ہے بنیادی طور پر مظفرنگر کے رہنے والے سكھپال سنگھ رانا پر پولیس نے مقدمہ درج کر لیا ہے اور وہ فی الحال اس علاقے سے دور ہیں
Sentence
لوگوں کے موبائل میں واٹس ایپ کے ذریعہ کچھ ویڈیو شیئر کیے جا رہے ہیں جس میں رانا سكت پور میں ہجوم کی قیادت کرتے دکھائی دے رہے ہیں جو اشتعال انگیز نعرے بازی کر رہا ہے
Sentence
رانا نے سكت پور میں مہا پنچایت بھی بلائی تھی جسے پولیس نے نہیں ہونے دی
Sentence
 امروہہ کے علاوہ پولیس اہلکار برجیش سنگھ کہتے ہیں کہ رانا کے بارے میں تحقیقات کی جا رہی ہے
Sentence
پولیس نے گاؤں کی کچھ مسلم خواتین پر بھی ماحول خراب کرنے کا مقدمہ درج کیا ہے ان خواتین کو یہ پتہ نہیں ہے کہ ان پر کیا دفعات لگائی گئی ہیں
Sentence
40 سالہ شاہجہاں کہتی ہیں، 'نہ ہم کسی سے لڑے نہ ہم نہ کسی سے کچھ کہا، ہم تو مسجد گئے تھے ہم روزے سے ہیں اور ہمارے گھر والے نماز نہیں پڑھ پا رہے ہیں
Sentence
 وہ کہتی ہیں، "رمضان کا مہینہ ہے، ہم صحیح سے روزہ بھی نہیں کھول پا رہے ہیں نہ اذان کی آواز آ رہی ہے تراویح کی نماز بھی بند ہو گئی ہے
Sentence
 وہ کہتے ہیں کہ یہاں سے چلے جاؤ، پاکستان چلے جاؤ، کیوں چلے جائیں جب ہمیشہ سے ہم یہیں رہتے آئے ہیں
Sentence
'پورے معاملے میں ہندو کمیونٹی کا موقف رکھتے ہوئے گاؤں کے ہی مدن پال سنگھ کہتے ہیں، 'مسلمان پہلے اپنے گھروں میں نماز پڑھتے تھے
Sentence
 ہمیں کوئی دقت نہیں ہے لیکن اب وہ گاؤں میں مسجد بنا کر نئی روایت ڈال رہے ہیں جسے ہم نہیں ہونے دیں گے '
Sentence
وہ کہتے ہیں، 'گاؤں میں کبھی مسجد تھی ہی نہیں، اس سال ہی انہوں نے ایک کمرے کو مسجد کی شکل دے کر نماز پڑھنی شروع کی ہے ان کے پاس کوئی اجازت نہیں ہے انتظامیہ سے اجازت لے آئیں اور بنا لیں آپ مسجد'
Sentence
سال 2000 میں منظور ہونے والے مذہبی مقامات سے قانون کے تحت کسی بھی مسجد  کی تعمیر کے لیے ضلع انتظامیہ سے اجازت لینا لازمی ہے
Sentence
گاؤں کے مسلمان سوال کرتے ہیں، 'جب گاؤں میں چار نئے مندروں کی تعمیر پر کوئی تنازعہ نہیں ہے تو ہماری مسجد پر ہی تنازعہ کیوں
Sentence
 