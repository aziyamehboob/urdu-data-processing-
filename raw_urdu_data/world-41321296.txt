سمندری طوفان ’مریہ‘ کیریبیئن جزائر کی جانب بڑھتا ہوا ڈومنیکا سے ٹکرایا ہے۔ طوفان کے سبب شدید بارشیں ہو رہی ہیں اور ڈھائی سو کلو میٹر فی گھنٹہ کی رفتار سے ہوائیں چل رہی ہیں۔
ڈومنیکا کے وزیراعظم  نے طوفان کو ’تباہ کن‘ قرار دیا ہے۔
وزیراعظم نے اپنی فیس بک پوسٹ میں کہا ہے کہ ان کی جس سے بھی بات ہوئی وہ یہ بتا رہا ہے کہ ان کے گھر کی چھت اڑ چکی ہے۔ وزیر اعظم کا کہنا تھا کہ ان کی سرکاری رہائش گاہ کی چھت سب سے پہلے اڑی۔
کیریبیئن جزیرے ڈومنیکا کی مجموعی آبادی 70 ہزار افراد پر مشتمل ہے اور طوفان کے سبب تمام طرح کے رابطے منقطع ہونے سے خدشات بڑھ رہے ہیں۔
ڈومنیکا کے وزیراعظم روزویلٹ سکیرت نے طوفان کے وقت کے حالات اور کیفیت اور اس سے ہونے والے نقصانات کی تفصیلات فیس بک پر پوسٹ کی ہیں۔
سمندری طوفان مریہ کو کیٹیگری فائیو میں شمار کیا جا رہا ہے جو درجہ بندی میں سب سے زیادہ شدید ہے۔
We do not know what is happening outside. We not dare look out. All we are hearing is the sound of galvanize flying. The sound of the fury of the wind. As we pray for its end!
Roosevelt Skerrit کی فیس بک پر  پوسٹ سے آگے جائیں
وزیراعظم کا کہنا ہے کہ انھوں نے طوفان کی شدت کو واضح طور پر محسوس کیا ہے۔
اُس وقت جب تیز ہوائیں عمارت کی چھت سے ٹکرائیں تو وزیراعظم کو یہ محسوس ہوا، جیسے سب ختم ہو گیا ہے۔
Certainly no sleep for anyone in Dominica. I believe my residence may have sustained some damage.
Roosevelt Skerrit کی فیس بک پر 2 پوسٹ سے آگے جائیں
وزیراعظم روزویلٹ نے فیس بک پر مفصل پوسٹ میں طوفان کو ’تباہ کن‘ قرار دیتے ہوئے کہا کہ ہواؤوں سے چھتیں اڑ گئی ہیں۔
Rough! Rough! Rough!
Roosevelt Skerrit کی فیس بک پر 3 پوسٹ سے آگے جائیں
انھوں نے لکھا کہ سب سے زیادہ خوف زدہ بات یہ ہے کہ لگاتار بارشوں سے ہونی والی لینڈ سلائیڈنگ کے نتیجے میں کئی افراد کے شدید زخمی اور ہلاک ہونے کی خبریں آ سکتی ہیں۔  
وزیراعظم نے کہا کہ اُن کی ترجیح طوفان میں پھنسے ہوئے افراد کو ریسکیور کرنا اور امداد پہنچانا ہے۔
My roof is gone. I am at the complete mercy of the hurricane. House is flooding.
Roosevelt Skerrit کی فیس بک پر 4 پوسٹ سے آگے جائیں
انھوں نے کہا کہ ’ہمیں مدد کی ضرورت ہے، میرے دوست ہمیں ہر طرح کی مدد کی ضرورت ہے۔‘
یاد رہے کہ سمندری طوفان ماریہ کیٹیگری پانچ کی شدت والا طوفان ہے اور اس علاقے میں آنے والے گذشتہ سمندری طوفان ارما کی مانند یہ بھی آگے بڑھتے ہوئے کریبیئن جزائر سے ٹکرا رہا ہے۔
