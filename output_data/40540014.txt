
Sentence
ملالہ یوسفزئی نے اپنی سکول کی تعلیم ختم کر کے ٹوئٹر میں شمولیت اختیار کر لی ہے
Sentence
انھیں طالبان نے لڑکیوں کی تعلیم کے بارے میں آواز اٹھانے پر سر میں گولی مار کر شدید زخمی کر دیا تھا
Sentence
 19 سالہ نوبیل انعام یافتہ ملالہ نے سکول ختم ہونے کے دن ہی اپنی پہلی ٹویٹس بھیجیں، جن میں ان کا کہنا تھا کہ یہ ان کے لیے 'کھٹا میٹھا' لمحہ ہے
Sentence
 انھوں نے کہا کہ ان کی سوچیں ان لاکھوں لڑکیوں کے ساتھ ہیں جنھیں کبھی تعلیم کی سہولت میسر نہیں آتی
Sentence
 ملالہ نے صرف 11 سال کی عمر میں لڑکیوں کے لیے تعلیم کی اہمیت کے بارے میں بلاگ لکھنا شروع کیا تھا
Sentence
 اکتوبر 2012 میں انھیں سکول وین کے اندر نشانہ بنا کر گولی ماری گئی تھی جس کے بعد دنیا بھر کے میڈیا نے انھیں نمایاں جگہ دی تھی
Sentence
 ملالہ کا برطانیہ میں علاج ہوا تھا
Sentence
 وہ اس کے بعد سے وہیں مقیم ہیں
Sentence
 جمعے کی سہ پہر کو انھوں نے @Malala کے ہینڈل سے ٹوئٹر پر شمولیت اختیار کر لی
Sentence
 انھوں نے لوگوں پر زور دیا ہے کہ وہ لڑکیوں کی تعلیم پر توجہ دیں، اور کہا کہ وہ اس سلسلے میں گرمیوں کی چھٹیوں میں دنیا بھر میں تشہیری مہم چلائیں گی
Sentence
 اس سے قبل ایسی اطلاعات آئی تھیں کہ ملالہ کو برطانیہ کی ایک چوٹی کی یونیورسٹی کی جانب سے تعلیم حاصل کرنے کی مشروط پیش کش ہوئی ہے