
Sentence
پاکستان مسلم لیگ نون کے وزیر دفاع اور پانی اور بجلی، خواجہ آصف نے کہا ہے کہ ان کی جماعت سپریم کورٹ کے جانب سے قائم کی گئی مشترکہ تحقیقاتی ٹیم (جے آئی ٹی) کی رپورٹ کو اس وقت تک تسلیم نہیں کرے گی جب تک قطر کے سابق وزیر اعظم، شہزادہ حمد بن جاسم الثانی کو تفتیش کا حصہ نہیں بنایا جائے گا
Sentence
 ریڈیو پاکستان کے مطابق سنیچر کو اسلام آباد میں خواجہ آصف کے علاوہ وزیر برائے پیٹرولیم شاہد خاقان عباسی، وزیر ریلوے سعد رفیق اور وزیر برائے پلاننگ احسن اقبال مشترکہ پریس کانفرنس کے دوران پاناما پیپرز کی تحقیقات پر تخفظات کا اظہار کیا
Sentence
 واضح رہے کہ پاناما لیکس کی تحقیقات کرنے والی مشترکہ تحقیقاتی ٹیم کے دو ارکان قطری شہزادے حمد بن جاسم سے پوچھ گچھ کے لیے قطر پہنچ چکے ہیں
Sentence
 حکمران جماعت کے وزرا نے جے آئی ٹی کے طرز عمل کو بھی تنقید کا نشانہ بنایا اور اس کی تفتیش کی صحت پر اپنے تحفظات کا اظہار کیا
Sentence
شاہد خاقان عباسی نے کہا کہ اگر ٹھوس شواہد کی موجودگی میں احتساب اور تفتیش کی جائے تو ان کی جماعت اس سے ڈر کے نہیں بھاگے گی
Sentence
 دوسری جانب سعد رفیق نے کہا کہ جے آئی ٹی میں شامل دو ممبران کا جھکاؤ واضح طور پر پاکستان مسلم لیگ کے خلاف تھا
Sentence
خیال رہے کہ سپریم کورٹ نے پاناما کیس کے فیصلے میں جے آئی ٹی کو وزیراعظم نواز شریف اور ان کے بیٹوں حسن اور حسین نواز سے تحقیقات کرنے کا حکم دیا تھا اور عدالت  نے جے آئی ٹی کو دس جولائی کو اپنی تحقیقات مکمل کر کے حتمی رپورٹ پیش کرنے کا حکم دیا ہوا ہے
Sentence
جے آئی ٹی نے اس سے پہلے حمد بن جاسم کو پیش ہونے کے لیے دوبار خصوصی ایلچی کے ذریعے پیغام بھجوایا تھا لیکن انھوں نے پاکستان آ کر جے آئی ٹی کے سامنے پیش ہونے سے انکار کر دیا تھا
Sentence
 جے آئی ٹی نے حمد بن جاسم کو قطر میں پاکستانی سفارت خانے میں آ کر بیان ریکارڈ کروانے کی بھی پیش کش کی تھی لیکن انھوں نے اس سے بھی انکار کرتے ہوئے کہا تھا کہ اگر ٹیم کے ارکان قطر آئیں تو وہ تمام ثبوت فراہم کردیں گے
Sentence
پاناما لیکس کی تحقیقات کرنے والی ٹیم کی جانب سے سپریم کورٹ میں رپورٹ جمع کروانے کے بعد پاکستان کے چیف جسٹس نیا بینچ تشکیل دینے یا پاناما کے فیصلے پر عمل درآمد کرنے والے بینچ کو ہی اس حتمی رپورٹ کا جائزہ لینے کا حکم دے سکتے ہیں