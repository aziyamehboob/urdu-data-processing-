
Sentence
ورلڈ کپ ہو یا ورلڈ ٹی ٹوئنٹی، پاکستان اور انڈیا کے درمیان کھیلے گئے میچوں میں جیت ہمیشہ انڈیا کی رہی ہے البتہ چیمپیئنز ٹرافی میں پاکستان انڈیا کے خلاف کھیلے گئے تین میں سے دو میچ جیتنےمیں ضرور کامیاب ہوا ہے
Sentence
آئی سی سی مقابلوں میں پاکستان کے انڈیاکے خلاف مجموعی طور پر مایوس کن نتائج کو دیکھتے ہوئے یہ سوال پیدا ہوتا ہے کہ کیا پاکستانی کرکٹرز بڑے میچوں میں انڈیا کے خلاف کھیلتے ہوئے نفسیاتی دباؤ کا شکار ہو جاتے ہیں
Sentence
پاکستان کے سابق ٹیسٹ کرکٹر بازید خان کا خیال یہ ہے کہ انڈین کرکٹرز میں پاکستانی کرکٹرز کے مقابلے میں دباؤ سے نمٹنے کی صلاحیت زیادہ ہے
Sentence
بازید خان بی بی سی کو دیے گئے انٹرویو میں اس کی وجہ یہ بیان کرتے ہیں ’انڈیا میں کرکٹ کو بے انتہا مقبولیت حاصل ہے اور اسی مقبولیت کے سبب انڈیا کے کروڑوں شائقین کی اپنے کرکٹرز سے بے پناہ توقعات وابستہ ہوتی ہیں
Sentence
 درحقیقت یہی وہ زبردست دباؤ ہوتا ہے جس کا سامنا انڈیا کے صرف بڑے کرکٹرز ہی کو نہیں بلکہ ایک عام سے کرکٹر کو بھی کرنا پڑتا ہے
Sentence
‘بازید خان کا کہنا ہے کہ انڈین کرکٹرز کو آئی پی ایل سے بھی بہت فائدہ ہوا ہے اور انھیں پریشر گیم کھیلنے کا کافی تجربہ ہوچکا ہے لہٰذا جب وہ روایتی حریف پاکستان کے سامنے آتے ہیں تو ان کی تیاری پاکستانی ٹیم کے مقابلے میں زیادہ بہتر ہوتی ہے خاص کر دباؤ کا مقابلہ کرنے کے معاملے میں
Sentence
بازید خان چیمپئنز ٹرافی میں پاکستان اور انڈیا کے درمیان ہونے والے میچ کے بارے میں کہتے ہیں ’پاکستانی ٹیم میں کئی نئے کھلاڑی موجود ہیں لہٰذا وہ پچھلی ناکامیوں کا بوجھ اپنے ساتھ لیے نہیں کھیلیں گے بلکہ تازہ دم ہوکر میدان میں اتریں گے
Sentence
‘پاکستانی کرکٹ ٹیم کے کپتان سرفراز احمد کا بی بی سی سے بات کرتے ہوئے کہنا تھا کہ وہ آئی سی سی چیمپیئنز ٹرافی میں خود پر کوئی دباؤ محسوس نہیں کر رہے ہیں البتہ وہ چاہتے ہیں کہ وہ اور ان کے دوسرے کھلاڑی اچھی کارکردگی کا مظاہرہ کریں
Sentence
 ان کے مطابق وہ انڈیا کے خلاف پہلے میچ کے سلسلے میں بہت پرجوش ہیں اور پاکستانی ٹیم مکمل تیاری کے ساتھ میدان میں اترے گی
Sentence
پاکستانی ون ڈے ٹیم کے سابق کپتان اظہر علی کے خیال میں انٹرنیشنل کرکٹ دراصل چیلنجز اور دباؤ ہی کا نام ہے
Sentence
اظہر علی نے بی بی سی سے بات کرتے ہوئے کہا کہ پاکستان اور انڈیا کے میچوں میں ہر کسی کے جذبات اپنے عروج پر ہوتے ہیں لیکن وہ چاہیں گے کہ اس میچ کو ایک عام انٹرنیشنل میچ سمجھ کر کھیلیں اور کھیل سے لطف اندوز ہوں