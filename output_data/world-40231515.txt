
Sentence
برطانوی پولیس کا کہنا ہے کہ لندن برج پر حملہ کرنے والوں نے ساڑھے سات ٹن وزنی گاڑی کو حملے کے لیے استعمال کرنے کی کوشش کی تھی تاہم تینوں حملہ آور اسے خریدنے کے لیے تفصیلات فراہم کرنے میں ناکام رہے تھے
Sentence
پولیس کا کہنا ہے کہ اس ناکامی کے بعد انھوں نے ایک چھوٹی وین کو حملے میں استعمال کرنے کے لیے منتخب کیا
Sentence
خیال رہے کہ سات روز قبل ایک شخص نے لندن برج پر چلنے والے راہگیروں پر ایک سفید رنگ کی وین کے ذریعے چڑھائی کر دی تھی
Sentence
پولیس کا کہنا ہے کہ ان تینوں حملہ آوروں نے اپنی کلائیوں کے گرد 12 انچ کے چاقو باندھ رکھے تھے اور ان کی وین میں پیٹرول بم بھی پڑے ہوئے تھے
Sentence
 تین جون کی شب دس بجے سے کچھ ہی دیر قبل ہونے والے ان حملوں میں آٹھ افراد ہلاک اور درجنوں زخمی ہوئے تھے
Sentence
 حملہ آوروں کی شناخت خرم شہزاد بٹ، راشد رضوان اور یوسف زگبہ کے نام سے ہوئی ہے
Sentence
 سکاٹ لینڈ یارڈ کو اب تحقیقات کے سلسلے میں مزید گواہوں کی ضرورت ہے اور اس نے اپیل کی ہے کہ جو کمپنیاں گاڑیاں کرائے پر دیتی ہیں وہ کسی بھی مشکوک سرگرمی کے بارے میں اطلاع کریں
Sentence
سنیچر کی صبح پولیس نے بتایا کہ انھوں نے ایک 27 سالہ شخص کو گرفتار کیا ہے جو مشرقی لندن میں حملے کی تیاری کر رہا تھا
Sentence
گرینچ کے وقت کے مطابق صبح دو بجکر پانچ منٹ پر پولیس نے ایک 28 سالہ شخص کو گرفتار کیا جن کی رہائش بارکنگ میں تھی اور ان پر بھی شبہ ہے کہ وہ بھی دہشت گردی کی کارروائی کی تیاری کر رہے تھے
Sentence
 لندن حملہ آوروں کے بارے میں مزید تفصیل بتاتے ہوئے پولیس کا کہنا ہے کہ حملہ آوروں نے بارکنگ میں ایک فلیٹ بھی کرائے پر لے رکھا تھا جسے وہ سیف ہاؤس کے طور پر استعمال کر رہے تھے
Sentence
 پولیس کو وہاں سے پیٹرول بم بنانے کا سامان، نقلی خودکش جیکٹ بنانے کی چیزیں اور لندن حملہ آوروں میں سے ایک راشد رضوان کا شناختی کارڈ بھی ملا ہے
Sentence
حکام کا کہنا ہے کہ وہاں سےقرآن مجید کا ایک نسخہ بھی ملا ہے جس میں شہادت کے حوالے سے آیات کا صفحہ کھلا ہوا تھا
Sentence
 تحقیقات سے معلوم ہوا ہے کہ 27 سالہ بٹ اس گروہ کا سربراہ تھا
Sentence
 جس نے حملے کی صبح رومفرڈ میں واقع بی اینڈ کیو نامی سٹور سے وین کرائے پر لی
Sentence
 بتایا گیا ہے کہ لندن بریج پر جب شب دس بجے سے دو منٹ قبل حملہ ہوا تو وین اس وقت لندن بریج کو کراس کرتے ہوئے جنوب کی طرف جا رہی تھی
Sentence
 اس کے چھ منٹ بعد وہ واپس آئی اور پھر یو ٹرن لے کر شمال کی طرف مڑ گئی
Sentence
 حملہ تب شروع ہوا جب وین نے راہگیروں پر چڑھائی کر دی
Sentence
پھر اس کے بعد حملہ آوروں نے لندن بریج کی محالف سمت میں موجود بیرو بوائے اور بینکر نامی پبز کی راہ لی اور وین سے اترنے سے قبل کچن میں استعمال ہونے والی چھریاں باہر نکالیں
Sentence
 پولیس کا کہنا ہے کہ حملہ آوروں نے یہ ہتھیار اس لیے استعمال کیے کیونکہ وہ میٹل ڈیٹیکٹر سے بچنا چاہ رہے تھے
Sentence
انھوں نے وہاں پہنچ کر ریسٹورنٹس اور پبز میں موجود پانچ افراد پر حملہ کیا
Sentence
 حملے کے دو منٹ کے اندر پولیس کو اطلاع دی گئی اور وہ آٹھ منٹ بعد وہاں موجود تھی
Sentence
 پولیس افسران کا کہنا ہے کہ حملہ اوروں کو 46 گولیوں کی بوچھاڑ سے ہلاک کرنا 'غیر معمولی' تھا
Sentence
 صحافیوں کو بریفنگ دیتے ہوئے کمانڈر ڈین ہیدان نے بتایا کہ میٹرو پولیٹن پولیس نے غیریقینی طور پر بہت بہادری کا مظاہرہ کیا
Sentence
 انھوں نے چار ایسے افراد کا حوالہ بھی دیا جنھوں نے اپنی جانوں کو خطرے میں ڈالا اور حملہ آوروں سے لڑائی کی اور زحمیوں کی مدد کی
Sentence
 اب بھی برطانوی پولیس کی جانب سے وسیع پیمانے پر تحقیقات جاری ہیں اور سنیچر تک موصول ہونے والی اطلاعات کے مطابق پولیس نے 20 افراد کو گرفتار کیا اور 13 عمارتوں کی تلاشی لی
Sentence
 اب تک 19 ممالک سے تعلق رکھنے والے 282 عینی شاہدین سے پوچھ گچھ ہوئی ہے اور پولیس چاہتی ہے کہ مزید عینی شاہدین بھی بنایات دیں
Sentence
 وین کے اندر سے پولیس کو شراب کی خالی بوتلیں ملیں جو آتشیں مائع سے بھری ہوئی تھیں
Sentence
پولیس کا کہنا ہے کہ اکتوبر 2016 میں بٹ کو بینک فراڈ میں گرفتار کیا گیا تھا تاہم ان پر فرد جرم عائد نہیں کی گئی
Sentence
 پولیس نے یہ بھی تصدیق کی ہے کہ انسدادِ دہشت گردی سے متعلق ہاٹ لائن پر بٹ کے بارے میں ایک کال بھی موصول ہوئی تھی تاہم کوئی بھی ثبوت نہیں دیا گیا تھا کہ وہ حملے کی تیاری کر رہے ہیں
Sentence
 