امریکہ نے تصدیق کی ہے کہ ایک اتحادی جنگی طیارے نے رقہ صوبے میں ایک شامی فوجی جہاز مار گرایا ہے پینٹاگان نے کہا کہ ایک امریکی F/A-18E سپر ہورنٹ طیارے نے شام کے SU-22 بمبار طیارے کو اس وقت نشانہ بنایا جب وہ امریکی حمایت یافتہ سیریئن ڈیموکریٹک فورسز (ایس ڈی ایف) کے ٹھکانے کے قریب بم برسا رہا تھا یہ پہلا موقع ہے کہ شام میں سرگرم امریکی اتحاد نے کوئی شامی طیارہ مار گرایا ہو شام نے اس واقعے کی مذمت کی ہے اور کہا ہے کہ اس کے خطرناک 'مضمرات' ہوں گے ادھر روس کے وزیرِ خارجہ سر گے لاروف نے امریکہ سے کہا ہے کہ وہ شام کی علاقائی سالمیت کا ہر صورت احترام کرے اور اس کے خلاف کسی بھی کارروائی سے گریز کرےروس کے نائب وزیرِ خارجہ نے امریکہ کو شام کی افواج کے خلاف کارروائی کرنے پر متنبہ کیا ہےیہ واقعہ اتوار کی سہ پہر طبقہ شہر کے قریب پیش آیا جہاں سیریئن ڈیموکریٹک فورسز شدت پسند تنظیم دولتِ اسلامیہ سے نبرد آزما ہیں خیال کیا جا رہا ہے کہ 1999 میں کوسوو کے بعد سے یہ پہلا موقع ہے جب امریکہ نے کوئی جہاز مار گرایا ہو پینٹاگان نے کہا ہے کہ حکومت کے حامی جنگجوؤں نے ایس ڈی ایف کے ایک دستے پر حملہ کر کے انھیں جادین قصبے سے باہر نکال دیا ہے 