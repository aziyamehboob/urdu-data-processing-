
Sentence
حزب المجاہدین کے کمانڈر برہان وانی کی پہلی برسی کے موقع پر علیحدگی پسند حریت کانفرنس نے مظاہروں کا ایک کیلنڈر جاری کیا تھا جس میں بیرون ملک مقیم کشمیریوں سے کشمیر کے مسئلے کو اقوام متحدہ اور دوسری بین الاقوامی ایجنسیوں تک پہنچانے کی اپیل کی گئی تھی
Sentence
حریت کی اس اپیل کا اثر کہیں دیکھنے کو نہیں ملا
Sentence
 تاہم  پاکستان کے زیر انتظام کشمیر میں مظاہرے ضرور ہوئے
Sentence
برطانیہ کے شہر برمنگھم میں برہان وانی کے حق میں بیرون ملک مقیم کشمیریوں کو ریلی نکالنے کی اجازت دی گئی تھی لیکن بھارتی ہائی کمیشن کی مخالفت کے بعد وہ بھی واپس لے لی گئی
Sentence
٭ ٭ ٭ ایسا لگتا ہے کہ کشمیر کا مسئلہ اب انڈیا اور پاکستان کے زیر انتظام کشمیر تک محدود ہوکر رہ گیا ہے
Sentence
 ایک زمانہ تھا جب انڈیا کے زیر انتظام کشمیر میں علیحدگی پسندی کا مسئلہ ایک بین الاقوامی مسئلہ سمجھا جاتا تھا
Sentence
 سنہ 1990 کی دہائی میں بین الاقوامی فورم پر اس مسئلے پر آواز اٹھائی جاتی تھی
Sentence
پاکستان اس مسئلے کو بین الاقوامی سطح پر اٹھانے میں اکثر کامیاب بھی ہوا تھا
Sentence
 عرب ممالک بھی کشمیریوں کے حق میں بیان دیا کرتے تھے
Sentence
 اس مسئلے کو تقریباً ویسی ہی توجہ دی جاتی تھی جیسی کہ فلسطینی مسئلے کو
Sentence
لیکن اب حالات بدلے سے نظر آتے ہیں
Sentence
 ایسا محسوس ہوتا ہے کہ اسے اب بین الاقوامی برادری نے سرد خانے میں ڈال دیا ہے
Sentence
سری نگر میں سیاسی تجزیہ کار پی جے رسول کشمیر کے معاملے پر لکھتے رہتے ہیں
Sentence
 وہ کہتے ہیں: ’کشمیر کے حوالے سے بین الاقوامی اور علاقائی سطح پر جو حالات ہیں، وہ پہلے سے بھی خراب ہیں
Sentence
 پاکستان تو اپنے مسائل میں الجھا ہوا ہے اور اس کی بین الاقوامی ساکھ پہلے سے بھی نیچے گر چکی ہے
Sentence
‘برہان وانی کی پہلی برسی پر سڑکوں پر مظاہرین ضرور نکل آئے تھے
Sentence
 سکیورٹی اہلکاروں کے ساتھ جھڑپیں بھی ہوئیں تھیں لیکن ان کے انڈیا مخالف مظاہرے اس بار کچھ دھندلے سے نظر آئے
Sentence
 یہ بات بھی درست تھی کہ انتظامیہ نے سکیورٹی کے سخت انتظامات کیے تھے
Sentence
حریت کے لیڈروں کو ان کے گھروں میں نظر بند کر رکھا تھا اور وانی کے قصبے ترال کو چاروں طرف سے سیل کر دیا تھا، مگر گ
Sentence
شتہ سال کے مقابلے میں اس بار عام لوگوں میں جوش بہت کم تھا
Sentence
گذشتہ سال سات جولائی کو برہان وانی کے پولیس تصادم میں مارے جانے کے بعد ان کے جنازے میں لوگوں کا ایک سیلاب امنڈ آیا تھا
Sentence
 اس کے بعد ہونے والے پر تشدد مظاہروں میں سکیورٹی اہلکاروں کے ہاتھوں 89 مظاہرین ہلاک ہو گئے تھے
Sentence
بہت سے لوگ پیلٹ گن سے زخمی ہونے کی وجہ سے معزور ہو گئے تھے لیکن ان کی موت کی پہلی برسی پر حریت کی طرف سے دی گئی ہڑتال کی اپیل کا اثر بہت کم نظر آیا
Sentence
تجزیہ نگار کہتے ہیں کہ کشمیر کا مسئلہ دھندلا پڑتا دکھائی دے رہا ہے
Sentence
 رسول کے مطابق آزادی کا مقصد پورا نہیں ہوا
Sentence
بی جے پی لیڈر حنا بٹ کہتی ہیں، ’پاکستان کھل کر سامنے آگیا ہے
Sentence
 اس کو ایک شدت پسند ملک مانا جا رہا ہے تو وہ کس طرح کشمیر کی حمایت اور کشمیر کی بات کر سکتا ہے
Sentence
 دیگر ممالک میں بھی وہ انتہا پسندی کے دائرے میں آ چکا ہے
Sentence
 وہ کشمیر کا مسئلہ کس طرح اٹھا سکتا ہے
Sentence
‘حریت کے لیڈروں سے بات کرنے کی کوشش ناکام رہی
Sentence
 پولیس نے نظر بند رہنماؤں سے کسی کو ملنے نہیں دیا
Sentence
لیکن ان کے حامی کہتے ہیں کہ کشمیر کی تحریک زندہ ہے
Sentence
 اگر دنیا اسے بھول بھی جائے تو کشمیریوں میں ان کی قسمت کا فیصلہ خود کرنے کی کوششیں جاری رہیں گی
Sentence
ان لیڈروں کے حامیوں کا کہنا ہے کہ حکومت ان کی تحریک کو کچلنا چاہتی ہے
Sentence
 ان کے مطابق بھارت کشمیر میں طاقت کے بل پر حکومت کر رہا ہے
Sentence
بھارت پاکستان میں سرگرم شدت پسند تنظیموں پر نوجوانوں کو اکسانے کا الزام لگاتا ہے
Sentence
 پاکستان اس سے انکار کرتا ہے
Sentence
جموں اور کشمیر پولیس کے ڈی جی پی ایس پی وید کہتے ہیں ’میں کہتا ہوں سب سے زیادہ کہیں آزادی ہے تو وہ ہندوستان میں ہے
Sentence
 مجھے نہیں معلوم کون سی آزادی ہم مانگ رہے ہیں
Sentence
 میرا یہ ماننا ہے کہ اگر کسی کو اپنی بات کہنی ہو تو جمہوریت مکمل اجازت دیتی ہے
Sentence
 آپ اپنا نظریہ ضرور رکھیں لیکن ہتھیار اٹھائے بغیر امن سے
Sentence
رسول کے مطابق انڈیا کا اثر دنیا میں کافی بڑھ چکا ہے
Sentence
 فلسطین اور کشمیر کے مسئلے پر بین الاقوامی برادری بھی اب دلچسپی نہیں لے رہی ہے
Sentence
کشمیر کا مسئلہ اب بھی بڑا مسئلہ ہے لیکن اس کو پہلے جیسی حمایت اب حاصل نہیں