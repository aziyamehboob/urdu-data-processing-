
Sentence
اگر آپ کو گھر بسانے کے لیے جیون ساتھی کی تلاش ہے تو اب اخبار میں اشتہار کی ضرورت ہے نہ ہی رشتہ کرانے والی کسی خاتون کو ڈھونڈنے کی
Sentence
 مشہور ایپ کریم نے اپنے صارفین کے لیے دوروزہ سروس کا آغاز کیا ہے جس کا نام 'رشتہ آنٹی' ہے
Sentence
 اور کریم کے مطابق یہ رشتہ تلاش کرنے کا 'حلال' طریقہ ہے
Sentence
 کریم ایک ٹیکسی سروس ہے جو موبائل ایپ کے ذریعے طلب کی جاتی ہے
Sentence
 آج اس ایپ کی جانب سے صارفین کو بھیجے جانے والے پیغام میں کہا گیا ہے:'بس کر ہمیشہ اکیلے رہنے کا نعرہ، اب سٹیٹس 'ٹیکن' ہو گا تمہارا'کریم کی مارکیٹنگ ایگزیکٹیو تنزیلہ اسلم کہتی ہیں کہ رشتوں کی تلاش پاکستان کا اہم مسئلہ ہے اور اسی کے حل کے لیے کریم نے رشتہ آنٹی کے نام سے یہ پیشکش کی ہے
Sentence
 ان کا کہنا ہے کہ وہ گذشتہ دو ماہ سے صارفین کو یہ سہولت فراہم کرنے پر کام کر رہے تھے اور اس دوران کئی خواتین کے انٹرویو کیے گئے
Sentence
 'اس وقت رشتہ کرانے والی چھ خواتین کریم کی گاڑیوں پر موجود ہیں جنھیں ہم نے خصوصی تربیت بھی دی ہے کہ کس طرح صارفین سے سوالات کرنے ہیں تاکہ ان کی دل آزاری بھی نہ ہو
Sentence
' تنزیلہ اسلم کے مطابق اس مرحلے میں رشتہ کرانے والی یہ خواتین صرف کوائف اکٹھے کریں گی کہ 'رشتہ تلاش کرنے والوں کی ترجیحات کیا ہیں
Sentence
' واضح رہے کہ یہ پیشکش اسلام آباد، کراچی اور لاہور میں دو دن یعنی 19 اور 20 جولائی کو فراہم کی جا رہی ہے ، جو دن 12 بجے سے رات دس بجے تک دستیاب ہو گی
Sentence
تنزیلہ اسلم کے مطابق صارفین 'کریم رائیڈ کی بُکنگ کروائیں جس میں ان کے ساتھ ایک رشتہ کرانے والی خاتون بھی موجود ہوں گی
Sentence
' ان کا کہنا ہے کہ اس سروس کے اضافی چارجز بھی نہیں ہیں
Sentence
 کریم کی جانب سے جاری اشتہار میں لکھا گیا ہے: 'کریم آپ کو ''حلال'' طریقے سے اپنا جیون ساتھی تلاش کرنے میں مدد فراہم کرے گا
Sentence
 سفر میں آپ کے ہمراہ  ایک رشتہ آنٹی بھی ہوں  گی
Sentence
'اشتہار میں لکھے لفظ 'حلال' کو سوشل میڈیا پر خاصی تنقید کا سامنا بھی ہے
Sentence
 'رشتہ آنٹی' کی یہ منفرد اور غیرمتوقع پیشکش آج صبح اس وقت سامنے آئی جب کریم ایپ کے صارفین کو یہ ای میل ملی کہ 'آپ کا رشتہ آ گیا ہے
Sentence
' یہ پیشکش یقینا بہت سے لوگوں کے لیے نہایت حیران کن تھی جس کا اظہار سوشل میڈیا پر بھی کیا گیا
Sentence
 صحافی صائمہ محسن نے اس پیشکش کو ڈیٹنگ سائیٹ ٹِنڈر سے جوڑتے ہوئے کہا ہے کہ 'کیا یہ ٹِنڈر کا پاکستانی متبادل ہے
Sentence
 آپ کی معلومات کے لیے، رشتہ ایک ارینج میرج ہے
Sentence
 ٹیکسی پر سواری کے دوران
Sentence
' ایک صارف نے کہا 'اب سنگل ہونے پر کریم سروس بھی میرا مذاق اڑا رہی ہے، 'جبکہ ایک اور صارف نے کہا کہ 'رشتہ آ نہیں رہا، رشتہ آ گیا ہے
Sentence
'ایک صارف نے لکھا کہ ان کی بیوی نے جب ان کے فون پر کریم ایپ کا یہ پیغام دیکھا کہ آپ کا رشتہ آ گیا ہے تو ان سے سوال کیا کہ 'آخر یہ کیا ہے
Sentence
'یوٹیوبر جیدارہ سندس نے کہا کہ 'آج سب کے لیے ایک بڑا دن ہے کیونکہ اب سب  کو رشتہ مل جائے گا،' اور شہروز نامی ایک شخص نے کریم سے ہی پوچھا کہ آخر یہ کیسا پیغام ہے، جس پر کریم کے ٹوئٹر اکاؤنٹ  نے ان سے سوال کیا کہ 'کیا انھوں نے یہ رائیڈ بُک نہیں کرائی تھی جس میں کہا گیا تھا کہ 'مجھے جلد از جلد  رشتہ چاہییے
Sentence
' جبکہ ایک صارف نے تو الرٹ جاری کرتے ہوئے کہا ہے کہ ' کنوارو، پھر نہ کہنا کہ خبر نہ ہوئی
Sentence
' 