
Sentence
پاناما لیکس سے مقدمے کی سماعت کرنے والے سپریم کورٹ کے تین رکنی بینچ نے کہا ہے کہ مشترکہ تحقیقاتی ٹیم نے اپنی حتمی رپورٹ کی جلد نمبر چار میں شریف خاندان کے بارے میں بڑی سنگین دستاویز لف کی گئی ہیں جنھیں کسی طور پر نظر انداز نہیں کیا جاسکتا
Sentence
جے آئی ٹی کی رپورٹ کی جلد نمبر چار میں ایسا کیا ہے جس کے بارے میں سپریم کورٹ کا کہنا ہے کہ یہ نظرانداز نہیں کی جاسکتی ہیں
Sentence
 جے آئی ٹی رپورٹ کی جلد نمبر چار ایونفیلڈ اپارٹمنٹس کی ملکیت سے متعلق ہے
Sentence
 اس جلد میں ایونفیلڈ اپارٹمنس سے متعلق بنیادی طور پر تین سوالات سامنے رکھے گئے تھے
Sentence
 سوال نمبر ایک: کیا حسن نواز اور حسین نواز 90 کی دہائی کے آغاز میں اس عمر کو پہنچ چکے تھے کہ وہ اپارٹمنٹس کی فروخت یا ملکیت حاصل کر سکتے تھے
Sentence
سوال نمبر دو: بیئرر شیئرز فلیٹس میں کیسے تبدیل ہوئے
Sentence
 سوال نمبر تین: نیلسن اینٹرپرائز لمیٹڈ اور نیسکول اینٹرپرائز لمیٹڈ کے اصل مالکان کون ہیں
Sentence
 رپورٹ کے مطابق اس ضمن میں نواز شریف، شہباز شریف، مریم نواز، حسین نواز، حسن نواز اور کیپٹن صفدر سے ایونفیلڈ اپارٹمنٹس کی تفصیلات پوچھیں کی گئیں
Sentence
جے آئی ٹی کی تحقیقات کے مطابق مریم نواز نیلسن اور نیسکول کمپنی کی اصل اور حقیقی مالکہ ہیں اور ایونفیلڈ اپارٹمینٹس 2012 اور اس سے پہلے ان کی ملکیت رہے ہیں
Sentence
 مریم نواز کی جانب سے جے آئی ٹی کے سامنے جو 'ٹرسٹ ڈیڈ' اور سپریم کورٹ کو اس کی جو نقول پیش کی گئیں وہ جعلی تھی اور اس کا مقصد سپریم کورٹ کو گمراہ کرنا تھا
Sentence
 قطری خط کے ساتھ جو دوستاویزات لف کی گئی ہیں وہ شریف خاندان کی جانب سے فراہم کردہ منی ٹریل میں موجود خلا کو پر کرنے کے لیے بعد میں 'تیار کی گئی تھیں
Sentence
' چنانچہ حمد بن جاسم الثانی کے دونوں خطوط 'جھوٹ' ہیں اور حقیقت پر مبنی نہیں
Sentence
 حسین نواز کی جانب سے جے آئی ٹی کے سامنے بیان تبدیل کرنے اور سپریم کورٹ میں دائر کیے گئے جواب سے حقیقت کو چھپانے کی کوشش کا اشارہ ملتا ہے
Sentence
 حسین نواز اور حسن نواز کی عمر سے متعلق سوال پر جے آئی ٹی اس نتیجے پر پہنچی کہ سنہ 2000 حسن نواز اور حسین نواز کا کوئی آزاد ذریعۂ آمدن نہیں تھا اور وہ مالی طور پر اپنے خاندان پر انحصار کرتے تھے
Sentence
یہ ظاہر ہوتا ہے کہ حسین نواز یا حسن نواز انفرادی یا اجتماعی طور کسی بھی طرح ایونفیلڈ کی جائیداد کی خریداری اور دیکھ بھال میں شریک نہیں تھے
Sentence
 بیئرر شیئرز فلیٹس میں کیسے تبدیل ہوئے
Sentence
 اس بارے میں جے آئی ٹی کی رپورٹ میں کہا گیا ہے کہ یہ فلیٹس قطرے شہزادے کی ملکیت نہیں تھے اور قطری سرمایہ کاری کے بدلے میں بیئرر شیئرز کی فراہمی بالکل جھوٹ ہے
Sentence
 نیلسن اینٹرپرائز لمیٹڈ اور نیسکول اینٹرپرائز لمیٹڈ کے اصل مالکان کون ہیں، جے آئی ٹی کی رپورٹ کے مطابق حسین نواز نے نیلسن اور نیسکول کمپنیوں کی ملکیت کا دعویٰ کیا تھا لیکن جے آئی ٹی کے طلب کیے جانے کے باوجود وہ ان کی ملکیت کا کوئی ثبوت پیش نہیں کر سکے
Sentence
 جے آئی ٹی کی رپورٹ کے مطابق وہ یہ نتیجہ اخذ کرتے ہیں کہ ایونفیلڈ جائیداد کی اصل اور حقیقی مالکہ نیلسن اور نیسکول کمپنیوں کے ذریعے مریم نواز تھیں (اور شاید اب بھی ہیں، اور مریم نواز کا 'ٹرسٹی' ہونے کا دعویٰ جعلی ثبوت پیش کر کے سپریم کورٹ کو گمراہ کرنے کی کوشش تھی
Sentence
 