
Sentence
حکام نے کہا ہے کہ میکسیکو کی ایک جیل میں حریف گروپوں کے درمیان لڑائی میں کم از کم 28 قیدی ہلاک ہو گئے ہیں
Sentence
علی الصبح ہونے والی یہ لڑائی جنوب مغربی میکسیکو کے شہر اکاپلکو کی لاس کروسس جیل میں انتہائی سکیورٹی والی جیل میں دو دھڑوں کے درمیان ہوئی
Sentence
 قیدیوں نے ایک دوسرے کو چاقو اور ڈنڈوں سے مارا اور بعض قیدیوں کے سر کاٹ ڈالے
Sentence
 گورنر نے تحقیقات کا حکم دے دیا ہے
Sentence
 اکاپلکو ریاست گریرو کا سب سے بڑا شہر ہے، اور اسے میکسیکو کے سب سے پرتشدد علاقوں میں سے ایک سمجھا جاتا ہے
Sentence
 یہاں منشیات کی پیداوار اور سمگلنگ کا کاروبار زوروں پر ہے
Sentence
 ایک سکیورٹی ترجمان نے بتایا کہ جیل کے اندر مختلف جگہوں سے لاشیں برآمد ہوئی ہیں، جن میں باورچی خانہ بھی شامل ہے
Sentence
 اس بات کے شواہد نہیں ملے کہ واقعے میں اسلحہ استعمال کیا گیا ہو
Sentence
 تحقیقات میں جیل کے حکام پر بھی توجہ مرکوز کی جائے گی
Sentence
 ترجمان نے کہا: 'یہ واقعہ جیل کے اندر دو حریف گروپوں کے درمیان پرانی دشمنی کے باعث پیش آیا
Sentence
'وفاقی پولیس اور فوج نے لاس کروسس جیل کے گرد حفاظتی حصار قائم کر لیا ہے
Sentence
 کہا جاتا ہے کہ اس جیل میں دو ہزار قیدی بند ہیں جو گنجائش سے کہیں زیادہ ہیں
Sentence
 اکاپلکو ایک زمانے میں میکسیکو کا مقبول سیاحتی مقام ہوا کرتا تھا، لیکن تشدد اور منشیات کے دھندے نے اسے میکسیکو کے خطرناک ترین علاقوں میں سے ایک بنا دیا ہے
Sentence
 میکسیکو میں پرتشدد واقعات عام ہیں
Sentence
 اس سال صرف مئی کے مہینے میں 2186 لوگ تشدد کا نشانہ بن کر قتل ہوئے
Sentence
 