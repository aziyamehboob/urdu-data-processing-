
Sentence
کینیڈا کے ایک قصبے میں مسلمانوں کے لیے قبرستان بنائے جانے کی مخالفت میں ووٹ دیا ہے
Sentence
اس سلسلے میں کیوبیک شہر کے نواحی سینٹ اپولینيئر قصبے میں ریفرینڈم کا انعقاد کیا گیا
Sentence
 اس قصبے میں تقریباً 5،000  لوگ رہتے ہیں
Sentence
صوبائی قوانین کے مطابق اس ووٹنگ میں صرف 49 لوگ ووٹ دینے کے اہل تھے جس میں 19 ووٹ 'نہیں' کے حق میں پڑے اور 16 لوگوں نے مسلمانوں کے لیے قبرستان کی حمایت میں ووٹ دیے جبکہ ایک ووٹ رد کر دیا گیا
Sentence
کیوبیک اسلامک کلچرل سینٹر نے اس جگہ پر قبرستان کے لیے تجویز دی تھی جہاں جنوری میں ہونے والی فائرنگ کے ایک واقعہ میں چھ افراد کی موت ہو گئی تھی اور 19 افراد زخمی ہو گئے تھے
Sentence
٭ ٭ سینٹر کے صدر محمد لابدی نے ریڈیو کینیڈا کو بتایا: 'ہمیں یہ گمان بھی نہ تھا کہ لوگ ایک قبرستان کی بھی مخالفت کریں گے، انھیں آخر کس بات کا ڈر ہے
Sentence
‘فائرنگ کے واقعہ کے بعد سینٹر نے جنگل میں موجود ایک قبرستان کے پاس یہ زمین خریدی تھی
Sentence
 کیوبیک میں مسلمانوں کے لیے ایک ہی قبرستان ہے جو کیوبیک شہر سے چند گھنٹوں کے فاصلے پر واقع علاقے لوال میں ہے
Sentence
لايدی کا کہنا ہے کہ قبرستان کی مخالفت کرنے کے فیصلے کی پورے ملک کے مسلمانوں اور شہری حقوق کی تنظیموں نے تنقید کی ہے اور اس معاملے میں انسانی حقوق کی خلاف ورزی کی شکایت بھی ہو سکتی ہے
Sentence
شہر کے میئر برنارڈ اولے نے قبرستان کی حمایت کی ہے اور خدشتہ ظاہر کیا ہے کہ اس فیصلے سے ان کے شہر کی بدنامی ہوگی
Sentence
انھوں نے كینیڈین بروڈکاسٹنگ کارپوریشن کو بتایا:’لوگ انھیں نہیں جانتے ہیں اور انھوں نے بعض افواہوں کی بنیاد پر فیصلہ کیا ہے
Sentence
 قبرستان کی تجویز کی مخالفت کرنے والوں نے اپنے حق میں حمایت حاصل کرنے کے لیے ہر دروازے پر دستک دی، کیونکہ قبرستان کے قیام کے سبب علاقے کی حد بندی میں قدرے تبدیلی کی جا سکتی تھی
Sentence
‘صوبائی قانون علاقے میں تبدیلیاں کرنے کے معاملے میں ریفرینڈم کرائے جانے کی اجازت دیتا ہے اور اس میں وہ لوگ ووٹ دینے کے اہل ہوتے ہیں جو اس سے متاثرہ علاقے کے باسی ہیں
Sentence
ایسے میں 5،000 لوگوں کے اس قصبے میں سے صرف 49 شخص ہی ووٹ دینے کے اہل تھے جن میں سے صرف 36 افراد نے اپنے ووٹ ڈالے
Sentence
تجویز کی مخالفت کرنے والی سنی لوٹورنو نے سی بی سی کو بتایا: 'ہمیں ایسے قبرستان چاہیے جو سب کو یکساں طور پر خوش آمدید کریں، چاہے وہ کسی بھی مذہب، جگہ، رنگ یا ثقافت سے ہوں
Sentence
 ہمیں اس بارے میں سوچنا ہو گا کیونکہ آج سے 20 سال بعد یہ ایک بڑا مسئلہ ہو جائے گا
Sentence
انھوں نے کہا کہ وہ صرف ایسے قبرستانوں کی حمایت کرتی ہیں جو غیر فرقہ وارانہ ہوں