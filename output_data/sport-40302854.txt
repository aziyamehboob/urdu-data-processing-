آئی سی سی چیمپیئنز ٹرافی میں اگر ایک جانب حسن علی کی غیرمعمولی بولنگ نے کپتان سرفراز احمد کو زبردست حوصلہ فراہم کیا ہے تو دوسری جانب انھیں فخر زمان کی حریف بولروں پر حاوی ہونے والی بیٹنگ سے بھی بڑی تقویت ملی ہےدرحقیقت فخر زمان اس وقت پاکستانی بیٹنگ لائن کی نئی شہ سرخی ہیںبائیں ہاتھ سے بیٹنگ کرنے والے فخرزمان نے چیمپیئنز ٹرافی میں جنوبی افریقہ کے خلاف اپنے ایک روزہ میچوں کے کریئر کا آغاز کیا اور31 رنز اسکور کیے جس کے بعد سری لنکا اور انگلینڈ کے خلاف انھوں نے نصف سنچریاں بنائیںفخر زمان بی بی سی اردو کو دیے گئے انٹرویو میں کہتے ہیں کہ رنز وہ جو ٹیم کے کام آئیں: 'آپ کی کارکردگی کی اصل اہمیت اسی وقت ہوتی ہے جب ٹیم بھی جیتے اور مجھے اس بات کی خوشی ہے کہ مجھ سے رنز بھی ہو رہے ہیں اور ٹیم بھی جیت رہی ہے'فخر زمان اپنی جارحانہ بیٹنگ کی وجہ سے شائقین میں بہت مقبول ہو چکے ہیں خود انھیں بھی اس انداز میں بیٹنگ کرنا اچھا لگتا ہے: 'میں شروع سے ہی جارحانہ بیٹنگ کرتا آیا ہوں یہ میرا قدرتی انداز ہے لیکن چیمپیئنز ٹرافی میں مجھے زیادہ جارحانہ کرکٹ کھیلنی پڑ رہی ہے کیونکہ یہ کردار مجھے صورتحال کے مطابق ٹیم منیجمنٹ نے دیا ہوا ہے'فخرزمان چار سال سے فرسٹ کلاس کرکٹ کھیل رہے ہیں لیکن پاکستانی ٹیم میں شمولیت کا سہرہ وہ لاہور قلندر کے سرباندھتے ہیں'آج اگر میں پاکستانی ٹیم میں ہوں تو اس میں لاہور قلندر کا بہت اہم کردار ہے جس نے مجھے پاکستان سپر لیگ کے پلیٹ فارم کے ذریعے موقع فراہم کیا لاہور قلندر کے کوچ اعجاز احمد نے مجھے ٹیم میں شامل کرایا پاکستان سپر لیگ میں انٹرنیشنل کرکٹروں کے ساتھ کھیل کر مجھے بہت فائدہ ہوا ہے'کسی بھی نئے کرکٹر کے لیے انٹرنیشنل کرکٹ میں آنا اور جگہ بنانا آسان نہیں ہوتا لیکن فخرزمان اس چیلنج کے لیے تیار دکھائی دیتے ہیں'انٹرنیشنل کرکٹ کا معیار ظاہر ہے ڈومیسٹک کرکٹ سے بہت زیادہ بلند ہوتا ہے لیکن جب آپ ڈومیسٹک کرکٹ کھیلتے ہیں تو اس کا خاصا تجربہ ہو چکا ہے اور میں بھی یہ تجربہ اب انٹرنیشنل کرکٹ میں استعمال میں لانے کی کوشش کر رہا ہوں اسی لیے مجھے کامیابی بھی مل رہی ہے'فخرزمان نے پاکستان اے کی طرف سے زمبابوے اور انگلینڈ لائنز کے خلاف میچ کھیل رکھے ہیں اور ان کا کہنا ہے کہ ان میچوں نے ان کی کرکٹ میں بہتری لانے میں بڑی مدد کی ہے' انگلینڈ لائنز کے خلاف جب میں کھیلا تو مجھے ہر بولر 140 سے زیادہ رفتار والا ملا جو میرے لیے نیا تجربہ تھا کیونکہ ڈومیسٹک کرکٹ میں اتنے تیز رفتار بولر میں نے نہیں کھیلے تھے اگرچہ میں انگلینڈ لائنز کے خلاف کامیاب نہیں رہا لیکن میں نے اس دورے کے بعد تیز بولنگ پر کام کیا جس کا فائدہ مجھے اگلے دورے میں ہوا'فخرزمان کا تعلق مردان سے ہے جو یونس خان کا آبائی علاقہ ہے فخر زمان 16 سال کی عمر میں کراچی آگئے یہاں انھوں نے پاکستان بحریہ میں شمولیت اختیار کی اور ساتھ ساتھ کرکٹ کا شوق بھی پورا کرتے رہے انھوں نے اپنی کلب کرکٹ موجودہ کپتان سرفراز احمد کے ساتھ پاکستان کرکٹ کلب کی طرف سے کھیلی جبکہ فرسٹ کلاس کرکٹ کی ابتدا بھی کراچی سے کھیلتے ہوئے کیبی بی سی اردو سروس کے ریڈیو پروگرام سیربین میں فخر زمان کے بھائی عارف زمان نے بتایا کہ فخر کو کرکٹ کھیلنے پر باپ اور بڑے بھائیوں سے بڑی مار پڑتی تھی لیکن وہ پھر بھی چھپ چھپ کر کرکٹ کھیلتے تھےفخر سے آٹھ سال بڑے بھائی عارف نے کہا کہ وہ کرکٹ کھیلنے جاتے تھے تو فخر ان کے پیچھے پیچھے میدان میں آ جاتے تھےعارف نے پرانی یادوں کو تازہ کرتے ہوئے کہا کہ ان کے دوست فخر کی سفارش کرتے تھے کہ انھیں ضرور کھیلایا جائے اور بعض اوقات وہ تنِ تنہا ہی میچ جتوا دیتے تھےانھوں نے اپنے اولین فرسٹ کلاس میچ میں ملتان کے خلاف دونوں اننگز میں 79اور 83 رنز بنا ڈالے لیکن پھر انھوں نے کراچی چھوڑنے کا فیصلہ کر لیاسکول سے فارغ تحصیل ہو کر فخر پاکستان نیوی میں سیلر کی حیثیت سے بھرتی ہو گئے لیکن کرکٹ کے شوق نے انھیں وہاں بھی چین نہ لینے دیا انھوں نے کہا کہ انڈیا کے خلاف فائنل دیکھنے کے لیے مردان کے قریب ان کے گاؤں کیتلان بازار میں گاؤں والوں نے مل کر میچ دیکھنے کے لیے خصوصی اہمتام کیا ہےانھوں نے کہا کہ پورا گاؤں دعاگو ہے کہ فخر سمیت پاکستان کے تمام کھلاڑی اچھی کارکردگی کا مظاہرہ کریں اور میچ جیت کر قوم کو عید کا تحفہ دیں فخر زمان کی اس وقت تمام تر توجہ چیمپیئنز ٹرافی کے فائنل پر مرکوز ہے اور ان کا کہنا ہے کہ وہ فائنل میں بھی اپنی جارحانہ بیٹنگ کی کوشش کریں گے اور پاکستانی ٹیم ٹرافی لے کر ہی وطن واپس جائے گی 