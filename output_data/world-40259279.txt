
Sentence
عراق کے شہر موصل کے قریب حکام کے مطابق بے گھر افراد کے ایک کیمپ میں مبینہ طور پر کھانا کھانے سے سینکڑوں افراد بیمار ہو گئے ہیں
Sentence
اطلاعات کے مطابق لوگوں کو افطار کا کھانا کھانے کے بعد قے آنا شروع ہو گئی اور وہ پانی کی کمی کا شکار ہو گئے
Sentence
 کردش نیوز ایجنسی رودا کا کہنا ہے کہ اب تک  بیمار ہونے والے 750 افراد کا اندراج کیا جا چکا ہے جبکہ کم سے کم ایک بچہ ہلاک ہوا ہے
Sentence
نیوز ایجنسی کے مطابق یہ کھانا اربل کے ایک ریستوران میں تیار کیا گیا اور قطاری نامی خیراتی ادارہ اسے کیمپ میں لے کر آیا
Sentence
اطلاعات کے مطابق علاقے کے تین مختلف ہسپتالوں میں متاثرہ افراد کا علاج کیا جا رہا ہے
Sentence
واضح رہے کہ یہ کیمپ موصل شہر اور ارد گرد کے دیہاتوں سے جان بچا کر بھاگنے والے افراد کے لیے اقوامِ متحدہ کے ادارے برائے مہاجرین کی جانب سے قائم کیے جانے والے 13 کیمپوں میں سے ایک تھا