
Sentence
پاکستان کے صوبہ سندھ میں محکمہ انسداد دہشت گردی سی ٹی ڈی کے ماہرین نے جامعات میں شدت پسندی کے فروغ پر تشویش کا اظہار کیا ہے اور کہا ہے کہ مدرسے کے شدت پسند طلبہ کی جگہ جامعات کے اعلیٰ تعلیم یافتہ طالب علم لے رہے ہیں
Sentence
یہ بات حکام ک جانب سے شدت پسندی کی روک تھام کے لیے کراچی میں منعقدہ ایک مشاورتی اجلاس میں کہی گئی جس میں پولیس کے اعلیٰ  افسران کے علاوہ سندھ کی سرکاری اور نجی شعبے کے 40 جامعات کے وائس چانسلرز، پرو وائس چانسلرز اور ڈائریکٹرز شریک تھے
Sentence
اس اجلاس کی ابتدا لیاقت میڈیکل یونیورسٹی جام شورو کی طالبہ نورین لغاری کے کیس سے کی گئی
Sentence
 ایس ایس پی منیر شیخ نے بتایا کہ نورین لغاری جب شدت پسندی کی طرف مائل ہو رہی تھیں تو یونیورسٹی انتظامیہ اور والدین دونوں نے نہ تو اس کا نوٹس لیا اور نہ ہی ایک دوسرے سے رابطہ کیا
Sentence
'نورین پوائنٹ بس سے اتر کر رکشہ میں سوار ہوتیں اور کہیں چلی جاتیں
Sentence
 اس طرح کلاس میں وقفے کے دوران وہ غائب رہتیں
Sentence
 اس بات کا یونیورسٹی انتظامیہ کو علم تھا لیکن اس سے والدین کو آگاہ نہیں کیا گیا
Sentence
'ایس ایس پی منیر شیخ نے بتایا کہ لیاقت میڈیکل یونیورسٹی میں 60 سے 70 فیصد لڑکیاں برقعہ یا حجاب پہن کر آرہی تھیں اور مستقل طور پر دس دس لڑکیوں کے گروپ بن رہے تھے اور درس دیے جا رہے تھے لیکن انتظامیہ اعتراض نہیں کر رہی تھی
Sentence
'ہم نے جب انتظامیہ سے معلوم کیا کہ آپ نے اعتراض کیوں نہیں کیا تو ان کا کہنا تھا کہ مردان یونیورسٹی میں مشال خان  کے ساتھ پیش آنے والے واقعے جیسا کچھ ہونے کا خدشہ تھا اور وہ برقعہ پہننے پر کیسے  اعتراض کر سکتے تھے
Sentence
 ہماری ٹیم نے کہا کہ درس کو مانیٹر کرنا چاہیے تھا
Sentence
 یہ درس یونیورسٹی کے ہال میں منعقد کیے جاتے تاکہ چھوٹے چھوٹے گروہوں میں بٹ جاتے
Sentence
'سی ٹی ڈی کے سربراہ ایڈیشنل آئی جی ثنا اللہ عباسی کا کہنا تھا کہ ان کا مقصد کسی ایک ادارے کو تنقید کا نشانہ بنانا نہیں لیکن یونیورسٹی میں کچھ لوگ شدت پسندی میں ملوث ہیں
Sentence
 'ہوسکتا ہے کہ ان کی اس بات سے کوئی اختلاف کرے لیکن برقعے اور حجاب سے شدت پسندی بڑھ رہی ہے
Sentence
'لیاقت میڈیکل یونیورسٹی کے رجسٹرار روشن بھٹی نے واضح کیا کہ وہ سڑکوں پر ہر طالب علم کی نگرانی نہیں کر سکتے کیونکہ یہ ممکن نہیں
Sentence
 انھوں نے بتایا کہ ان کی یونیورسٹی میں 80 فیصد طالبات ہیں اور اس وجہ سے وہاں زیادہ برقعہ اور حجاب نظر آتا ہے اور وہ برقعے اور حجاب پر کیسے اعتراض کر سکتے ہیں
Sentence
ایس پی راجہ عمر خطاب نے اپنے تجربات بتاتے ہوئے کہا کہ پہلے جو مدارس سے پڑھتے تھے وہ افغانستان یا وزیرستان جا کر جہاد کرتے تھے لیکن اب یہ نئی کھیپ پیدا ہو رہی ہے جو جامعات سے تعلیم یافتہ ہے اور انھوں نے یہ جنگ لڑنی ہے
Sentence
 کراچی میں سیاسی جرائم اور جہاد پر ناول کے مصنف اور محکمۂ انسدادِ دہشت گردی کے ایس ایس پر عمر شاہد حامد کا کہنا تھا کہ جامعات کا طالب علم مدارس کی جگہ لے رہا ہے
Sentence
 ’یہ جو آن لائن نسل ہے اس کے پاس نظریات اور دلائل ہیں یہ قبائلی علاقے کے مدرسے کے بچے نہیں جو کہیں جاکر خودکش بم حملے کردیں
Sentence
‘کراچی میں انسداد دہشت گردی پولیس کے سینیئر اور ماہرین پولیس افسران نے جامعات کی انتظامیہ اور والدین کو بچوں کی نگرانی کا بار بار مشورہ دیا
Sentence
ایس ایس پی راجہ عمر خطاب نے بتایا کہ صفورا گوٹھ واقعے کے ملزم سعد عزیز سمیت ان کے پاس 20 ایسے نوجوانوں کے کیسز ہیں جن کا رویہ تبدیل ہوا، وہ تنہائی کا شکار رہنے لگے، موبائل فون کا استعمال کم کر دیا لیکن والدین نے اس کا نوٹس نہیں لیا
Sentence
 'سعد عزیز کی ایک لڑکی سے دوستی تھی وہ اس کے مطالبے پر پورا نہیں اترا اور اس نے مذہب کا رخ کر لیا
Sentence
 اس کی خواہش پر والدین نے عمرے پر بھیج دیا
Sentence
 واپسی پر اس نے قرآن کی ترجمے کے ساتھ کلاس لینا شروع کی لیکن اس کو تسلی نہیں ہوئی
Sentence
 اس کے بعد اس کی ایک جگہ انٹرن شپ ہوئی جہاں اسے ایک لڑکا ملا جو اسے القاعدہ کی ایک شخصیت کے پاس لے گیا اور اس کے دماغ میں یہ بیٹھ گیا کہ اس وقت تک خلافت نہیں آئے گی جب تک عسکریت نہیں آئے گی
Sentence
' راجہ عمر نے کراچی میں داعش کی موجودگی اور علاقوں کی بھی نشاندہی کی، جو زیادہ تر شہر کے امیر اور متوسط طبقے کی آبادیاں ہیں
Sentence
 ان کے مطابق ڈیفنس، گلشن اقبال، گلستان جوہر اور ناظم آباد میں داعش سے متاثر لوگ ہیں اور شدت پسندی اب مدرسے سے یونیورسٹی تک آ گئی ہے
Sentence
انھوں نے بتایا کہ ایک جامعہ کا استاد نیپا چورنگی کے قریب گھریلو ساختہ بم بناتا تھا اور اس نے یہ تربیت اپنے بیٹے اور بھیتجے کو بھی دی تھی اس وقت وہ تینوں مفرور اور انتہائی مطلوب ہیں
Sentence
 اسی طرح ایک استاد یونیورسٹی کی پارکنگ میں القاعدہ کو فنڈ دیتا تھا جس کو گرفتار کیا گیا
Sentence
ایس پی مظہر مشوانی نے بتایا کہ انھوں نے کلفٹن سے ایک یونیورسٹی کے استاد کو گرفتار کیا جو کمپیوٹر سائنس کا مضمون پڑھاتا تھا، اس کا تعلق حزب التحریر سے تھا اور لیکچر کے ساتھ ساتھ وہ دس منٹ اپنی تبلیغ کرتا
Sentence
 انھوں نے مزید بتایا کہ اس کے علاوہ نمازِ جمعہ کے بعد مساجد کے باہر پمفلٹ تقسیم کیا کرتا تھا لیکن یونیورسٹی انتظامیہ نے کبھی اس کا نوٹس نہیں لیا
Sentence
ڈاؤ انجینیئرنگ یونیورسٹی کے وائس چانسلر ڈاکٹر روشن راشدی نے سوال کیا کہ یہ جو 12 سے زائد ایجنسیاں موجود ہیں تعلیمی اداروں میں ان کا کیا کردار ہے
Sentence
 ان کے پاس افرادی قوت اور تربیت نہیں کہ نگرانی کر سکیں
Sentence
 ان سوالات کا پولیس افسران کوئی تسلی بخش جواب نہیں دے سکے اور پیشکش کی کہ وہ جامعات کے ملازمین کو تربیت فراہم کرنے کے لیے تیار ہیں
Sentence
لیاقت یونیورسٹی کے رجسٹرار روشن بھٹی نے بتایا کہ ادارے اپنے طور پر کوشش کر رہے ہیں
Sentence
 ان کا کہنا تھا کہ حال ہی میں کچھ لڑکیاں آپس میں بات کر رہی تھیں کہ نورین لغاری واپس آ چکی ہیں وہ ان سے ملاقات کریں گی
Sentence
 انتظامیہ نے ان لڑکیوں کے والدین کو بلایا جن میں ایک فوجی افسر بھی شامل تھا اور کہا کہ آپ کی بچیاں اس طرح کی بات کر رہی ہیں انھیں سمجھائیں
Sentence
ایس ایس پی عمر شاہد حامد نے ایک نوجوان کے بارے میں بتایا جو کراچی کے ایک انتہائی معتبر گرامر سکول سے تعلیم یافتہ تھا، بعد میں اس نے لاہور یونیورسٹی آف مینیجنمنٹ سائنس سے پڑھا اور اسی گرامر سکول میں پڑھاتا رہا لیکن شدت پسندی کی طرف مائل ہو گیا
Sentence
'اس نوجوان نے وزیر ستان میں تربیت حاصل کی
Sentence
 وہ کہتا ہے کہ وہ ہر وقت یہ ہی سوچتا تھا ابھی دھماکہ کیا اور میں سیدھا جنت میں گیا
Sentence
'  عمر شاہد حامد کے مطابق یہ نوجوان جس کی عمر 30 یا 35 سال ہوگی ایک ڈرون حملے میں زخمی ہو گیا
Sentence
 'اب جب تک اس کو درد کش ادویات کے تین انجیکشن نہ لگیں تب تک نیند نہیں آتی
Sentence
 اس وقت وہ شدت پسندی کے خلاف کام کر رہا ہے اور ایک اثاثہ بن چکا ہے، لیکن شدت پسندی کی قیمت اس نے اور اس کے خاندان نے ادا کی
Sentence
'اجلاس میں یہ بات بھی زیر بحث آئی کہ شدت پسندی ترک کرنے والے طلبہ کو کیا تعلیمی اداروں میں دوبارہ داخلہ دینا چاہیے
Sentence
 اس حوالے سے نورین لغاری کیس کا بھی حوالہ دیا گیا
Sentence
 پولیس افسران نے اس کی حمایت کی اور کہا کہ ان کو اثاثہ بنانا چاہیے
Sentence
بحریہ یونیورسٹی کے نمائندے کمانڈر نوید نے بتایا کہ انھوں نے ایک انٹیلیجنس ٹیم بنائی ہوئی ہے جو سارا دن مشاہدہ کرتی ہے اور بعد میں انھیں آ کر رپورٹ کرتی ہے
Sentence
 اس رپورٹ کے بعد وہ ان طلبہ کو طلب کرتے ہیں اور انھیں کونسلنگ شعبے کے حوالے کر دیا جاتا ہے