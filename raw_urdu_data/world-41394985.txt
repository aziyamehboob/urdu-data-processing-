شام میں دولتِ اسلامیہ کے زیرِ قبضہ علاقوں پر امریکی قیادت میں غیر ملکی فوج کے فضائی حملوں کے باعث کم سے کم 84 افراد مارے گئے تھے۔ 
ہیومن رائٹس واچ کا کہنا ہے کہ یہ فضائی حملے مارچ میں کیے گئے۔ 
ایک تحقیق سے پتہ چلا کے مارچ میں قہ کے علاقوں منصورہ اور  طباق میں ایک سکول اور  بازار پر ہونے والے ان حملوں میں مارے جانے والوں میں درجنوں بچے شامل ہیں۔ 
عینی شاہدین کا کہنا ہے کہ دونوں مقامات پر شدت پسند عام شہریوں کے ساتھ موجود تھے۔ 
غیر ملکی فوجوں کے اتحاد کا خیال ہے کہ منصورہ میں کیے گئے فضائی حملے میں کوئی عام شہری نہیں مارا گیا۔ 
ستمبر کے آغاز میں اتحاد کا کہنا تھا کہ اگست 2014 سے اب تک شام اور عراق میں کیے گئے اس کے فضائی حملوں میں نادانستہ طور پر 685 عام شہری مارے گئے۔ 
تاہم عام شہریوں کی کی ہلاکت کا حساب رکھنے والے ایک ادارے ایئر ویز  کا کہنا ہے کہ یہ تعداد کم از کم 5343 ہے۔ 
