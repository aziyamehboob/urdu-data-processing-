
Sentence
امریکی صدر ڈونلڈ ٹرمپ نے اصرار کیا ہے کہ ان کے پاس لوگوں کو معاف کرنے کی 'مکمل طاقت' موجود ہے
Sentence
 امریکی میڈیا کی رپورٹوں کے مطابق صدر روس سے تعلقات کے معاملے پر اپنے خاندان کے افراد، ساتھیوں، بشمول خود کو معاف کرنے پر غور کر رہے ہیں
Sentence
روس اور صدر ٹرمپ دونوں نے ان تعلقات کی تردید کی ہے
Sentence
 واشنگٹن پوسٹ نے جمعرات کو خبر دی تھی کہ ٹرمپ اور ان کی ٹیم صدر کے قریبی ساتھیوں کو معافی دینے کے طریقوں پر غور کر رہے ہیں
Sentence
 امریکی صدر کے پاس لوگوں کو معاف کرنے کی طاقت موجود ہوتی ہے، چاہے ابھی ان پر جرم ثابت نہ ہوا ہو یا الزام تک نہ لگایا گیا ہو
Sentence
تاہم ڈیموکریٹ پارٹی سے تعلق رکھنے والے سینیٹر مارک وارنر نے ان رپورٹوں کو پریشان کن قرار دیتے ہوئے کہا کہ 'ایسے لوگوں کو معاف کر دینا ایک بنیادی لکیر عبور کرنے کے مترادف ہے
Sentence
'ہفتے کو صدر ٹرمپ نے ٹویٹ کی تھی: 'سبھی اتفاق کرتے ہیں کہ صدر کے پاس معاف کرنے کی مکمل طاقت موجود ہے
Sentence
 لیکن ایسا کیوں سوچیں جب کہ اب تک کیا جانے والا جرم صرف ہمارے خلاف انکشافات ہیں
Sentence
 جعلی خبر
Sentence
'صدر ٹرمپ نے ان انکشافات کو بھی تنقید کا نشانہ بنایا جن میں کہا گیا تھا کہ ان کے اٹارنی جنرل جیف سیشنز نے صدارتی انتخابی مہم کے دوران روسی سفیر سے ملاقات کی تھی
Sentence
 واشنگٹن پوسٹ نے رپورٹ کیا کہ اٹارنی جنرل جیف سیشنز نے امریکہ میں روسی سفیر سرگے کسلیاک سے ملاقاتیں کی تھیں
Sentence
 اخبار نے یہ خبر حالیہ اور سابقہ حکام کے حوالے سے دی تھی
Sentence
 ان میں سے ایک عہدے دار کے مطابق کسلیاک نے سیشنز سے اہم انتخابی معاملات کے بارے میں بات کی تھی، جن میں ٹرمپ کی روس کے بارے میں پالیسیوں پر بات چیت بھی شامل تھی
Sentence
 سیشنز نے اس سے قبل کہا تھا کہ ان کا ٹرمپ کی انتخابی مہم کے دوران روس سے کوئی رابطہ نہیں تھا
Sentence
 بعد میں جب اس کا انکشاف ہوا تو انھوں نے کہہ دیا کہ ان ملاقاتوں کے دوران انتخابی معاملات زیرِ بحث نہیں آئے تھے
Sentence
 صدر ٹرمپ نے ہفتے کو کئی ٹویٹس میں واشنگٹن پوسٹ کی خبر کو ہدف بنایا
Sentence
 'واشنگٹن پوسٹ کی جانب سے ایک نیا انکشاف
Sentence
 اس بار اٹارنی جنرل جیف سیشنز کے خلاف
Sentence
 یہ غیر قانونی انکشافات اب بند ہو جانے چاہییں
Sentence
'