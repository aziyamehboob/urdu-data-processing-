
Sentence
پاکستان کے صوبہ بلوچستان کے دارالحکومت کوئٹہ میں پولیس کی گاڑی پر نامعلوم افراد کی فائرنگ کے نتیجے میں ایس پی قائد آباد سمیت پولیس کے چار اہلکار ہلاک ہو گئے ہیں
Sentence
 کوئٹہ پولیس کے ترجمان نے بی بی سی اردو کے محمد کاظم کو بتایا کہ ایس پی قائد آباد سید مبارک شاہ کی گاڑی کو جمعرات کی صبح  کلی دیبہ نامی علاقے میں اس وقت نشانہ بنایا گیا جب وہ گھر سے دفتر کی جانب جارہے تھے
Sentence
پولیس ترجمان کے مطابق مسلح حملہ آور موٹر سائیکل پر سوار تھے جو کہ فائرنگ کرنے کے بعد فرار ہونے میں کامیاب ہو گئے
Sentence
ترجمان کا کہنا ہے کہ فائرنگ کے نتیجے میں ایس پی مبارک شاہ اور ان کے تین محافظ ہلاک اور ڈرائیور زخمی ہوا ہے
Sentence
اس واقعے کے بعد پولیس اور ایف سی کے اہلکاروں کی بھاری نفری جائے وقوعہ پر پہنچ گئی اور علاقے کو گھیرے میں لے لیا
Sentence
یہ گذشتہ چار روز کے دوران دوسرا واقعہ ہے جس میں بلوچستان کی پولیس کے افسران کو نشانہ بنایا گیا ہے
Sentence
اس سے قبل دس جولائی کو چمن میں پولیس اہلکاروں پر ایک خودکش حملے میں ایس پی قلعہ عبد اللہ ساجد مہمند سمیت دو اہلکار ہلاک اور 12 زخمی ہوئے تھے 
Sentence
رواں سال کے دوران کوئٹہ سمیت دیگر علاقوں میں پولیس اہلکاروں مجموعی طور پر آٹھ حملے ہو چکے ہیں جن میں 13 پولیس اہلکار ہلاک ہوئے
Sentence
گذشتہ سال بھی بم دھماکوں اور ٹارگٹ کلنگ کے دیگر واقعات میں کوئٹہ سمیت بلوچستان کے دیگر علاقوں 150 سے زائد پولیس اور دیگر سکیورٹی اداروں کے اہلکار ہلاک ہوئے تھے
Sentence
 