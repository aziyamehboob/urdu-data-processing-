Independence Day 
 🇮🇳
 
 
 
End of Twitter post  by @priyankachopra
بالی وڈ کی اداکارہ جنھوں نے 'گینگز آف واسع پور،' 'ڈیڑھ عشقیہ' اور 'جولی ایل ایل بی' سے شہرت حاصل کی وہ اب ہند نژاد ہالی وڈ ڈائریکٹر گرندر چڈھا کی تقسیم ہند منبی فلم 'پارٹيشن- 1947' میں نظر آئیں گی۔
ہما قریشی کا کہنا ہے کہ دونوں ممالک کی ترقی کے لیے آج کے دور میں تقسیم کی غلطیوں کو سمجھنا اور اسے سدھارنا ضروری ہے۔
بی بی سی سے بات کرتے ہوئے ہما قریشی نے 1947 میں ہونے والی خونریز تقسیم پر کہا: 'آج ہماری آزادی کو 70 سال ہو گئے ہیں۔ بطور ہندوستانی ہمیں تقسیم کے بارے میں جاننا ضروری ہے۔ اس کہانی میں بتایا گیا ہے کہ کس طرح سیاست کے وجہ سے عام لوگ تقسیم ہو گئے۔ تقسیم کی غلطیاں اگر ہم نہیں سدھاریں گے تو آگے نہیں بڑھیں گے۔'
بہر حال آج انڈیا کی آزادی کی 70ویں سالگرہ پر سوشل میڈیا میں طرح طرح کے وطن پرستی کے بیان سامنے آ رہے ہیں اور عام لوگوں کے ساتھ بالی وڈ کے معروف اداکار بھی اس میں پیش پیش نظر آ رہے ہیں۔
حال ہی میں بہترین اداکار کے نیشنل ایوارڈ سے نوازے جانے والے معروف اداکار اکشے کمار نے انڈیا کے فوجیوں کو خراج عقیدت پیش کیا ہے۔ 
انھوں نے انڈین فوجیوں کی قومی پرچم کے ساتھ ایک تصویر پوسٹ کی ہے اور لکھا ہے کہ 'انھوں نے ہمارے کل کے لیے اپنے آج کی قربانی دی ہے۔ بہت کچھ کیا جا چکا ہے لیکن ابھی بہت کچھ کیا جانا باقی ہے۔ یوم آزادی مبارک۔'
جبکہ اداکارہ پرینکا چوپڑا نے یوم آزادی کی مبارکباد کے ساتھ ’میرا دل انڈیا کا ہے‘ ہیش ٹیگ کا بھی استعمال کیا اور اپنی ایک تصویر پوسٹ کی۔
معروف اداکار عامر خان اور شاہ رخ خان نے صرف یوم آزادی کی مبارک باد دی ہے جسے ہزاروں لائکس ملے ہیں اور ہزاروں بار ٹویٹ کیا جا چکا ہے۔
Happy Independence Day to all the 
 lets endeavour to get freedom from hunger poverty illiteracy violence n injustice
End of Twitter post  by @Javedakhtarjadu
معروف نغمہ نگار اور سکرپٹ رائٹر جاوید اختر نے یوم آزادی کی مبارکباد کے ساتھ لکھا کہ ہماری یہ کوشش ہونی چاہیے کہ ہم بھوک، افلاس، ناخواندگی اور نا انصافی سے آزادی حاصل کریں۔
 Celebrating 
 Kaifi Azmi writes about the spirit of freedom 
End of Twitter post  by @ActionAidIndia
اداکارہ شبانہ اعظمی نے آزادی کے گیت کے ہیش ٹیگ کے ساتھ یوم آزادی کی مبارکباد دی اور آزادی کی روح کے بیان کے لیے اپنے والد اور معروف شاعر کیفی اعظمی کے دو مصرعوں کا سہارا لیا۔
میں ایک ارمان ہوں دیوانوں کا
سخت جاں خواب ہوں کچلے ہوئے ارمانوں کا
اداکارہ سوناکشی سنہا نے کوینز پیلس کے سامنے اپنی ایک تصویر پوسٹ کرتے ہوئے لکھا ہے کہ 'اپنے ہم وطنوں کو یوم آزادی کے 70 سال کی مبارکباد اس سے بہتر نہیں دے سکتے کہ ہم نے یہیں سے آزادی حاصل کی تھی۔'
