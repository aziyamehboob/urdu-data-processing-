
Sentence
بات اگر انسانوں کی گنتی کی ہو اور کسی مقررہ مقام پر جا کر ان تفصیلات درج کرنا ہو تو یہ عمل پھر بھی آسان ہے لیکن کسی ایسے جانور کی گنتی کرنا، جو ایک گھنٹے میں 24 کلومیٹر تک سفر کرتا ہو اور اپنا ٹھکانہ تبدیل کر سکتا ہو، کتنا مشکل ہوتا ہوگا
Sentence
یہ ذکر ہے جنگل کے سب سے بڑے جانور ہاتھی کا، جس کی آبادی کا اندازہ کرنے کے لیے ان دنوں انڈین جنگلات میں مہم جاری ہے
Sentence
انڈیا میں جہاں مردم شماری ہر دس سال میں کی جاتی ہے وہیں ہاتھیوں کی گنتی ہر پانچ سال بعد ہوتی ہے
Sentence
انڈیا میں ہاتھیوں پر تحقیق کرنے والے بنگلور کے انڈین انسٹی ٹیوٹ آف سائنس کے پروفیسر رمن سكمار نے صحافی عمران قریشی کو بتایا کہ یہ گنتی مردم شماری سے مختلف ہے کیونکہ یہ آبادی کا اندازہ لگانے کا عمل ہے
Sentence
انھوں نے کہا، 'بنیادی طور پر، ہاتھیوں کی گنتی کے لیے اس سال چار مختلف طریقوں کا استعمال کیا جا رہا ہے
Sentence
 اس سال پہلی بار گنتی کے لیے ایک 'بالواسطہ طریقہ''بھی اپنایا جا رہا ہے
Sentence
 یہ طریقہ پانچ سال پہلے کچھ جنوبی ریاستوں میں آزمایا گیا تھا لیکن اس بار اسی طریقے سے پورے ملک میں ہاتھیوں کی گنتی کی جا رہی ہے
Sentence
'تمام ریاستی حکومتوں کو حکم دیا گیا ہے کہ وہ ڈیجیٹل نقشے تیار کریں، تاکہ جنگلوں اور ان سے باہر موجود ہاتھیوں کی تعداد کو درج کرنا آسان ہو جائے
Sentence
 کن باغات میں ہاتھی موجود تھے اور کہاں کہاں انھوں نے فصلوں کو نقصان پہنچایا، اس سے بھی ہاتھیوں کی تعداد کا اندازہ لگایا جائے گا
Sentence
مجموعی طور پر کوشش یہ ہے کہ ہاتھیوں کی موجودگی کو جيوگرافكل انفارمیشن نظام پر بھی لایا جا سکے
Sentence
یہ ایک روایتی طریقہ ہے
Sentence
 اس کے تحت، دو یا تین لوگوں کی ایک ٹیم بنائی جاتی ہے اور انھیں پانچ مربع کلومیٹر کا علاقے دے دیا جاتا ہے
Sentence
یہ ٹیمیں ہاتھیوں کی عمر اور جنس کا ریکارڈ تیار کرتی ہیں اور ان کی تصاویر بھی کھینچتی ہیں
Sentence
ہاتھیوں کی عمر کا اندازہ ان کی اونچائی سے لگایا جاتا ہے
Sentence
 عموما بالغ ہاتھی کی اونچائی آٹھ فٹ اور ہتھنی کی اونچائی سات فٹ ہوتی ہے
Sentence
یہ گنتی کا بالواسطہ طریقہ ہے
Sentence
 اس طریقے میں توجہ ہاتھی کے ليد پر ہوتی ہے
Sentence
 ماہرین کے مطابق، ایک ہاتھی ایک دن میں پندرہ مرتبہ ليد کرتا ہے
Sentence
اس کے ذریعہ اندازہ لگایا جاتا ہے کہ ہاتھیوں کی حرکت اور ان کی صحت کیسی ہے
Sentence
پروفیسر سكمار کے مطابق، ہاتھیوں کی تعداد کا اندازہ کرنے کا یہ سادہ ریاضیاتی فارمولا ہے اور اس طریقہ سے گذشتہ تین ماہ میں ہاتھیوں کی آبادی کا اندازہ لگایا جا سکتا ہے
Sentence
اس طریقے میں بھی دو یا تین افراد پر مشتمل ٹیمیں بنائی جاتی ہیں
Sentence
 ان ٹیموں کو پانی کے ذرائع کے قریب صبح سات بجے سے شام چھ بجے تک تعینات کیا جاتا ہے اور وہاں آنے والے ہاتھیوں کی عمر اور جنس کا ریکارڈ تیار کیا جاتا ہے
Sentence
اس طریقے کے بارے میں پروفیسر سكمار کہتے ہیں
Sentence
 'ہمارے لیے اصل تعداد حاصل کرنا اہم نہیں ہوتا
Sentence
 ہاتھیوں کی ایک بڑی تعداد کی گنتی میں اعداد و شمار آگے پیچھے ہو سکتے ہیں اور ہم یہ مان کر چلتے ہیں کہ اہم چیز ہاتھیوں کی صحت کی تفصیلات لینا اور یہ معلوم کرنا ہے کہ جنگلوں میں کتنے نر اور مادہ ہاتھی ہیں
Sentence
'عام طور پر، ایک علاقے میں ہاتھیوں اور ہتھنیوں کی تعداد تقریباً برابر رہتی ہے لیکن عمر بڑھنے پر ان کا تناسب ایک مرد پر دو یا تین مادہ تک ہو جاتا ہے کیونکہ معمر ہاتھیوں کی ہلاکت کی شرح ہتھنیوں سے کہیں زیادہ ہے
Sentence
سنہ 2012 میں، بھارت میں ہاتھیوں کی آبادی 29،391 سے 30،711 کے درمیان تھی جبکہ سال 2007 میں یہ تعداد 27،657 سے 27،682 تک تھی
Sentence
انڈیا میں ہاتھی شماری کا عمل رواں برس کے آغاز سے جاری ہے اور جہاں مارچ کے آخر تک شمال مشرقی ریاستوں میں ہاتھیوں کی آبادی کا اندازہ کیا جا چکا تھا وہیں دو ہفتے پہلے اڑیسہ، جھارکھنڈ اور مشرقی ریاستوں میں یہ عمل مکمل ہوا ہے
Sentence
 اس کے بعد گذشتہ ہفتے تمل ناڈو، کرناٹک، کیرالہ اور آندھرا پردیش میں یہ گنتی کی گئی اور آئندہ ہفتے یہ مہم اتراکھنڈ میں شروع ہو گی