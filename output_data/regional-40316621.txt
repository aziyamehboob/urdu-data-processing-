
Sentence
افغانستان میں امریکی حکام کے مطابق ایک افغان فوجی کے حملے میں سات امریکی فوجی زخمی ہو گئے ہیں
Sentence
امریکی فوج کی کمانڈ کے ایک ترجمان کے مطابق سنیچر کو شمالی صوبہ بلخ میں واقع فوجی اڈے کے اندر ہونے والے حملے میں زخمی امریکی فوجیوں کو وہاں سے منتقل کر دیا گیا ہے
Sentence
٭ نیٹو کے مطابق مزارِ شریف کے فوجی اڈے کیمپ شاہین میں پیش آنے والے اس واقعے میں ایک افغان فوجی ہلاک اور ایک زخمی ہوا ہے
Sentence
نیٹو نے ان اطلاعات کو مسترد کیا کہ اس حملے میں ایک امریکی فوجی بھی ہلاک ہوا ہے جبکہ واقعے کی تحقیقات کی جا رہی ہیں
Sentence
ابھی تک واضح نہیں ہوا کہ ہلاک ہونے والا افغان فوجی ہی حملہ آور تھا کہ نہیں
Sentence
برطانوی خبر رساں ایجنسی روئٹرز کے مطابق افغان طالبان نے  ایک بیان میں کہا ہے کہ حملہ ان کے وفادار نے کیا تھا
Sentence
خیال رہے کہ ایک ہفتہ قبل افغان فوج کے ایک کمانڈو نے فائرنگ کر کے امریکی فوج کی سپیشل سروسز کے تین اہلکاروں کو ہلاک کر دیا تھا
Sentence
اس حملے کی ذمہ داری بھی طالبان نے قبول کی تھی
Sentence
 اس کے علاوہ طالبان نے اپریل میں مزار شریف میں فوجی اڈے پر حملے کی ذمہ داری قبول کی تھی جس میں کم از کم ایک سو افغان فوجی مارے گئے تھے