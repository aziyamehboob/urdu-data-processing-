
Sentence
سوشل میڈیا پر پھلوں کی خریداری کے بائیکاٹ کی مہم زوروشور سے جاری ہے
Sentence
 اس کے حق میں اور مخالفت میں بیسیوں صفحے کالے کیے جا چکے ہیں
Sentence
 مخالفت میں لکھنے والے ریڑھی والوں کے سگے بنے ہوئے ہیں، حق میں لکھنے والے یہ ظاہر کر رہے ہیں کہ رمضان میں فروٹ چاٹ کھانا بھی ایمان کی مضبوطی اور پائیداری کے لیے ضروری ہے
Sentence
 دونوں گروہ اپنی اپنی 'لوحِ منور' پہ کشتوں کے پشتے لگا رہے ہیں
Sentence
 جمہوری عمل جاری و ساری رہتا ہے تو عوام میں اس قسم کی چھوٹی چھوٹی بے ضرر بے داریاں پیدا ہوتی رہتی ہیں
Sentence
 کافی سال پہلے جب میں نے باقاعدہ کاشتکاری کا ارادہ کیا تو ایک ضابطۂ اخلاق کی پابندی کا فیصلہ کیا
Sentence
 اس کی رو سے میں نے 'ذخیرہ اندوزی' اور 'ضرر رساں' فصلوں کی کاشت اپنے لیے بالکل ممنوع قرار دی
Sentence
 ہمارے علاقے میں آلو اور تمباکو خوب کاشت ہوتا ہے
Sentence
 تمباکو کاشت کرنے کا تو سوال ہی پیدا نہیں ہوتا تھا
Sentence
 آلو کاشت کر کے معلوم ہوا کہ اگر اسے رمضان تک کسی طرح سٹاک کرلیا جائے تو 'پکوڑوں' کے بھاؤ بکتا ہے
Sentence
آس پاس دیکھا تو معلوم ہوا کہ بہت سے کاشتکاروں، آڑھتیوں اور 'سٹاکیوں' کی خوشحالی کا راز یہ 'رمضانی پکوڑے' تھے
Sentence
 دل مسوس کے رہ گئی اور خود پہ ہزار نفرین بھیجی کہ پہلے صحافت کے ضابطۂ اخلاق کی پابندی کرتے کرتے، اس کوچے سے کوچ کرنا پڑا اب یقیناً یہاں سے بھی 'نہ نکلتے تو نکالے جاتے' والا احوال ہو گا
Sentence
 لیکن چونکہ میری تربیت کو کوئی سمجھدار شخص موجود نہ تھا اور میں نے ٹارزن کی طرح فقط کتابوں سے لکھنا پڑھنا سیکھا تھا اس لیے آلو کی ذخیرہ اندوزی پہ لعنت بھیجی
Sentence
 چونکہ عورت ہوں اور وہ بھی مملکتِ خدا داد پاکستان کی بیٹی تو وراثت میں ملنے والی زمین بھی سالہاسال کی ذلت وخواری، سازشوں، کٹوتیوں، بد دعاؤں، کوسنوں، نفرتوں اور گھریلو سیاستوں کے بعد جب ملی تو بقدرِ اشکِ بلبل
Sentence
 اس لیے روایتی فصلوں اور ایماندارانہ روش کے ساتھ چادر اور پیر کا تناسب برقرار رکھنا مشکل تھا
Sentence
 پھلوں کی کاشت کا سوچا
Sentence
 تب معلوم ہوا کہ پھل اور سبزی کی 'شیلف لائف' بمشکل چوبیس گھنٹے ہوتی ہے
Sentence
 پھل دار درخت سال بھر میں چند ماہ پھل دیتا ہے اور باقی سال اس کی رکھیا کرنا پڑتی ہے
Sentence
 کچھ پھل، مثلاً آم، کھجور، جامن، ہرڑ وغیرہ، آٹھ سال تک پالنے پڑتے ہیں تب کہیں جاکے نخلِ امید پہ خوابوں کے شگوفے نمودار ہوتے ہیں
Sentence
 اس دوران زمین کا ٹھیکا، پانی ، نلائی، اور دیگر اخراجات پورے کرتے کرتے چودہ طبق روشن ہوجاتے ہیں
Sentence
 تب بہت سوچ ساچ کے ادبی رسائل میں افسانے وغیرہ لکھنے کی واحد عیاشی سے ہاتھ کھینچ لیا اور ڈرامے لکھنے شروع کیے
Sentence
 ڈراموں سے حاصل شدہ آمدن سے دل کڑا کر کے پپیتے اور انگور کا ایک باغ لگایا
Sentence
 وہ بھی اس لیے کہ پپیتا نسبتاً جلدی، یعنی سال بھر کے اندر پھل دے دیتا ہے اور اس دوران انگور پلتا رہتا ہے
Sentence
 پپیتے کی کاشت میں مجھے کیا کیا مشکلات درپیش آئیں وہ ایک الگ مضمون ہے اور کبھی فرصت سے سناوں گی
Sentence
 کسی طرح پپیتا بارور ہوا، اسی دوران چند درجن جھاڑیاں فالسے کی بھی لگا لیں
Sentence
 پھل لگنے کی خبریں، دور دور تک پھیل گئیں، جہاں فروٹ فلائی، میلی بگ اور دیگر حشرات نے حملہ کیا، وہیں دور دراز کے جاننے والوں نے فرمائشوں کے طومار باندھ دیے
Sentence
پہلی فصل تحائف کی شکل میں ان ہی برادرانِ یوسف کو بھیجنا پڑی جنہوں نے اس تمام سفر میں قدم قدم پہ میرے راستے میں کانٹے بکھیرے
Sentence
 منافقت بھرے اس تحفے کے جواب میں یہ بھی سنا 'یہ بھی ٹھیک تھے ، مگر ترین فارمز سے جو آم آتے ہیں ان کی بات ہی کچھ اور ہے
Sentence
‘کسی نے نواب زادہ نصراللہ کے باغات کی یاد میں دہائی مچائی، کسی کو کوڑے خان یاد آئے اور کوئی نواب صادق عباسی کے پھل پھلاری کو رویا
Sentence
 سوا ایکڑ پہ آم انگور اور فا لسہ لگانے والی یہ 'جاگیر دارنی' ، جب پپیتا بیچنے نکلی تو معلوم ہوا کہ مقامی منڈی میں اس پھل کی کوئی کھپت نہیں، لاہور کی منڈی میں بکے گا
Sentence
 روزانہ کی چنائی، پیکنگ، اور کئی سو کلومیٹر دور بھیجنے کا کرایہ نکال کے ہاتھ اتنا آیا کہ اتنا تو میں ایک ڈرامے کی ایک قسط سے کما لیتی ہوں
Sentence
ڈھٹائی چونکہ مجھ پہ ختم ہے
Sentence
 اس لیے وہیں باغ کے سامنے ایک بابا جی کو بٹھا دیا گیا
Sentence
 اللہ بھلا کرے ڈاکٹروں کا، بہت سے امراض کے لیے پپیتا تجویز کرنے لگے، یوں پپیتا بکنے لگا
Sentence
 مگر یہاں بھی میرا ضابطۂ اخلاق پھن کاڑھے سامنے آگیا
Sentence
 دوا کے طور پہ کھایا جانے والا پپیتا مہنگا کیوں بیچا جائے
Sentence
 رمضان آئے تو بازار سے سو روپیہ سستا انگور بیچا
Sentence
 یہ ساری کتھا اس لئے یاد آگئی کہ پھل کے صارفین کے بارے میں میری ساری تحقیق حالیہ ہنگامے میں فیل ہو گئی
Sentence
 میرے نزدیک پھل کا صارف یا تو بنیادی آمدن سے اوپر کا شخص ہوتا ہے، یا وہ غریب جسے کسی بیماری کی وجہ سے پھل تجویز کیا گیا ہو
Sentence
 لیکن آج معلوم ہوا، پھل کا صارف وہ شخص ہے، جس نے روزے کی نیت کرتے ہوئے افطاری میں پکوڑوں کے ساتھ فروٹ چاٹ کھانے کی نیت بھی کی ہو اور اب گراں فروشی کے باعث یہ ثواب حاصل کرنے سے محروم ہو اور فقط پکوڑوں پہ اکتفا کررہا ہو 
Sentence
 اتنی بڑی محرومی کے بعد اتنا احتجاج تو حق بنتا ہے
Sentence
 قدم بڑھائیے ہم آ پ کے ساتھ ہیں
Sentence
 