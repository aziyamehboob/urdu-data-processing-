’ٹین ڈبے والا، بھوسی ٹکڑے والا‘ پاکستان کا شاید ہی کوئی چھوٹا بڑا شہر ہو جس کی گلیوں میں یہ آواز نہ آتی ہو ہزاروں ریڑھی والے اسی طرح صبح سویرے اپنی آمد کا اعلان کرتے ہوئے گلیوں میں گشت کرتے ہیں اور اپنی روزی کماتے ہیںعبدالغفور بلوچ ابراہیم حیدری کراچی کے رہائشی ہیں اور محمود آباد میں کباڑ کا کام کرتے ہیں وہ صبح 8 بجے گھر سے نکلتے ہیں اور شام 6 بجے تک محمود آباد کی مخصوص گلیوں میں چکر لگاتے ہیں ان کباڑی ریڑھی والوں کے علاقے تقسیم ہوتے ہیں جہاں اور کوئی پھیری نہیں لگا سکتاسندھ سالِڈ ویسٹ مینجمنٹ بورڈ کا اندازہ ہے کہ 2 کروڑ سے زائد آبادی کے اس شہر میں 12 ہزار ٹن کچرا پیدا ہوتا ہے، لیکن یہ وہ کچرا ہے جو بورڈ اور میونسپل کارپوریشن کی گاڑیاں اٹھاتی ہیں جبکہ ان گاڑیوں کے اٹھانے سے قبل گھروں کا کباڑ، گتا، ردی، پلاسٹک کی اشیا یہ پھیری والے لے جاتے ہیںعبدالغفور بلوچ تقریباً 18 سال سے یہ کام کر رہے ہیں، اس سے قبل وہ ماہی گیری کیا کرتے تھے اسی دوران وہ بھارتی نیوی کے ہاتھوں پکڑے بھی گئے اور 6 ماہ کی قید کاٹنا پڑی’بڑی کشتیاں بہت دور نکل جاتی ہیں، کبھی انڈیا کی طرف چلی جاتی ہیں اس میں بڑا وقت لگتا ہے اور دس ہزار روپے تک ملتے ہیں جس سے گذارہ بھی نہیں ہوتا  یہاں شکر ہے کہ کبھی تین سو تو کبھی چار سو یا پانچ سو بن ہی جاتے ہیںعبدالغفور بلوچ بتاتے ہیں کہ گھروں سے وہ ردی، لوھا، پلاسٹک اور باسی روٹیاں ملتی ہیں، پلاسٹک وہ 15 روپے کلو، لوہا 20 روپے کلو، باسی روٹیاں 12 روپے کلو جبکہ اردو اخبار، کاپیاں اور کتاب 10 روپے کلو اور انگریزی اخبار 15 روپے کلو میں خرید لیتے ہیں، تاہم انہیں یہ معلوم نہیں ہے کہ انگریزی اخبار کی ردی مہنگی کیوں خریدی کی جاتی ہےمحمود آباد کی گلیوں میں کئی ریڑھی والے کباڑیے نظر آئے، عبدالغفور بلوچ کا کہنا ہے کہ بے روزگاری کی وجہ سے کباڑیوں کی تعداد میں اضافہ ہو رہا ہے جس وجہ سے ان کا دھندا کم ہورہا ہےگرمی ہو سردی، بارش یا طوفان یہ کباڑیوں کی ریڑھی چلے گی تو ان کے گھر کا چولھا جلے گا عبدالغفور بلوچ کا کہنا ہے کہ  اگر شہر کے حالات خراب ہوں تو پھر گھر میں بیٹھ جاتے ہیں، ان برے حالات کے لیے وہ روزانہ 10 روپے نکال کر الگ رکھتے ہیں اور اس میں سے بچوں کی دال روٹی حاصل کرتے ہیںمحمود آباد نمبر تین میں عبدالغفور بلوچ ہول سیل کباڑیے کو دن بھر کا جمع کباڑ، ردی اور پلاسٹک فروخت کرتے ہیں، سیٹھ اسلم کے پاس 9 ریڑھیاں ہیں وہ عبدالغفور بلوچ جیسے پھیری والوں کو یہ ریڑھی اور ساتھ میں ایک ہزار روپے نقد دیتے ہیں جو سامان ملتا ہے، اس کا حساب کا  کاٹ کر باقی رقم اسلم سیٹھ کو واپس کی جاتی ہےبدھ کو سارا دن گلیوں کے چکر لگانے کے بعد بھی عبدالغفور کو زیادہ تر باسی روٹیاں، کچھ پلاسٹک کی بوتلیں، ردی اور گھی کے چند ڈبے ملے جو سب کچھ چار سو روپے میں سیٹھ کو فروخت کیے ساتھ میں 600 روپے واپس کردیے جو اس نے ایڈوانس لیا تھا’یو سمجھیں کہ ہم جو اٹھارہ روپے کلو چیز لیتے ہیں وہ بیس روپے میں فروخت ہوتی ہے اور جو 18 روپے میں ملتی ہے وہ پندرہ میں فروخت کرتے ہیں عام طور پر سب سے زیادہ ردی اور باسی روٹیاں ملتی ہیں لوہا بہت ملتا ہے‘عبدالغفور بلوچ کا کہنا ہے کہ یہ بہت مشکل کام ہے روزانہ آٹھ سے دس گھنٹے پیدل چلنا پڑتا ہے اور ساتھ میں آوازیں بھی لگانی ہوتی ہیں ان کاگذارہ مشکل ہوتا ہے کیونکہ 70 روپے بس کا کرایہ لگ جاتا ہے اگر وہ کھانا کھائیں تو خرچہ 150 رپے تک پہنچ جاتا ہے جو باقی رقم بچتی ہے وہ  گھر لے جاتے ہیںریڑھی والوں سے کباڑ وغیرہ کی خریداری کے صرف محمود آباد میں ہی 3 مراکز ہیں، جہاں اس کباڑ، دھات  اور دیگر اشیا کی چھانٹی کرکے الگ کیا جاتا ہے پلاسٹک اور دھات زیادہ تر پنجاب جاتی ہے جہاں فیکٹریاں ری سائیکل کرکے استعمال میں لاتی ہیں جبکہ باسی روٹیاں مال مویشی کے چارے میں استعمال ہوتی ہیںعبدالغفور بلوچ کے ساتھ ہی سپریم کورٹ کی جے آئی ٹی کے فیصلے پر خوش نظر آئے، جس میں میں شریف خاندان پر آمدن سے زائد زندگی گذرانے اور خفیہ ذارئع سے آمدنی بنانے کے الزامات تھے  ان کا کہنا تھا کہ میاں نواز شریف جب بھی حکومت میں آتے ہیں ان کا دھندا متاثر ہوتا ہے، کیونکہ اسکریپ کی قیمتیں گر جاتی ہیں اور انہیں کھانے کے لالے پڑجاتے ہیں واضح رہے کہ شریف خاندان کئی اسٹیل ملز کا مالک بھی ہے