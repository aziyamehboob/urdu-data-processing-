
Sentence
برازیل کے فٹ بالر رونالڈینو سمیت سات غیرملکی فٹبالرز نے ہفتے کی شب کراچی کے ہاکی کلب آف پاکستان اسٹیڈیم میں نمائشی میچ کھیلا
Sentence
یہ میچ رونالڈینو سیون اور رائن گگز سیون کے درمیان کھیلا گیا جو رونالڈینو کی ٹیم نے جیتا
Sentence
میچ سے قبل لیزر لائٹس کا خوبصورت شو بھی پیش کیا گیا
Sentence
*  * اس سلسلے کا دوسرا میچ اتوار کو لاہور کے فورٹریس اسٹیڈیم میں کھیلا جائے گا
Sentence
 یہ سات فٹبالرز ان میچوں میں حصہ لینے کے لیے خصوصی طور پر پاکستان آئے ہوئے ہیں
Sentence
پروگرام کے مطابق  آٹھ فٹبالرز نے پاکستان آنا تھا لیکن برازیل کے رابرٹو کارلوس ذاتی وجوہ کی بنا پر دیگر کھلاڑیوں کے ساتھ پاکستان نہیں پہنچ سکے
Sentence
نامہ نگار عبدالرشید شکور کے مطابق کراچی کے ہاکی کلب آف پاکستان اسٹیڈیم میں جسے اب ممتاز سماجی شخصیت عبدالستار ایدھی کے نام سے منسوب کردیا گیا ہے یہ میچ دیکھنے کے لیے شائقین کی ایک بڑی تعداد موجود تھی جو میچ شروع ہونے سے بہت پہلے ہی اسٹیڈیم پہنچنا شروع ہوگئے تھے
Sentence
کراچی کے علاوہ دیگر شہروں سے بھی شائقین اسٹیڈیم پہنچے تھے
Sentence
نواب شاہ سے تعلق رکھنے والے ایک نوجوان محمد یعقوب نے بی بی سی کو بتایا کہ وہ اپنے والدین کے منع کرنے کے باوجود کراچی آئے ہیں اور میچ دیکھ کر رات ہی کو نواب شاہ واپس روانہ ہوجائیں گے
Sentence
ان کا کہنا تھا کہ ’رونالڈینو کو دیکھنے کی خواہش پوری ہوگئی ہے
Sentence
‘میچ دیکھنے کے لیے آنے والے کئی بچوں اور نوجوانوں  نے اپنے پسندیدہ  کھلاڑیوں کے ناموں والی شرٹس پہن رکھی تھیں
Sentence
لیاری سے تعلق رکھنے والے متعدد شائقین اپنے ساتھ برازیل کا پرچم بھی لائے تھے
Sentence
واضح رہے کہ لیاری برازیلین کھلاڑیوں  سے والہانہ محبت کی وجہ سے لٹل برازیل کے نام سے مشہور ہے
Sentence
ہاکی کلب آف پاکستان اسٹیڈیم منتظمین کے تمام تر دعوے کے باوجود پوری طرح شائقین سے بھر نہ سکا جس کا سبب مہنگے ٹکٹ تھے
Sentence
میچ  کے دوران اسٹیڈیم کے اندر بدنظمی اپنے عروج پر رہی
Sentence
 میدان میں جانے والے گیٹ کے سامنے لوگوں کی ایک بہت بڑی تعداد مسلسل موجود رہی اور منتظمین تمام تر کوشش کے باوجود وہ جگہ خالی نہ کراسکے
Sentence
 مہمانوں کی ایک بڑی تعداد کو اسٹیڈیم  کے اندر ہی صوفے بچھاکر بٹھایا گیا تھا جس کی وجہ سے بھی خاصی بدنظمی رہی اسی طرح پریس گیلری میں بھی غیرمتعلقہ افراد براجمان تھے جس کی وجہ سے صحافیوں کو اپنے فرائض انجام دہی میں شدید دشواری کا سامنا کرنا پڑا
Sentence
 میڈیا کے معاملات دیکھنے والی ایونٹ منیجمنٹ کمپنی کا کوئی بھی فرد پورے میچ کے دوران پریس گیلری میں نظر نہیں آیا
Sentence
اس میچ میں سکیورٹی کی تمام تر  ذمہ داری پاکستان آرمی نے سنبھال رکھی تھی
Sentence
 ہاکی کلب آف اسٹیڈیم اور اس سے متصل تمام علاقے میں سکیورٹی کے سخت انتظامات کیے گئے تھے اور  فوجی جوان  آنے والے ہر شخص کی تلاشی کے بعد اسے اسٹیڈیم آنے کی اجازت دے رہے تھے