امریکی صدر ڈونلڈ ٹرمپ  کے وکیل نے ایف بی آئی کے سابق سربراہ جیمز کومی کے ان الزامات کو مسترد کر دیا ہے جو جیمز کومی نے گذشتہ روز سینیٹ میں اپنے بیان میں صدر کے خلاف عائد کیے ہیںٹرمپ کے وکیل مارک کیسوز نے کہا کہ صدر ٹرمپ نے 2016  میں انتخابات کے دوران ممکنہ روسی مداخلت سے متعلق تفتیش میں رکاوٹ ڈالنے کی کوشش نہیں کییاد رہے کہ امریکہ میں 2016 کے صدارتی انتخاب کے دوران ممکنہ روسی مداخلت کے حوالے سے تفتیش کی جا رہی ہے اور سینیٹ کے سامنے جیمز کومی کا بیان بھی اسی سلسلے کی ایک کڑی ہے واضح رہے کہ صدر ٹرمپ نے جیمز کومی کو ایف بی آئی کے ڈائریکٹر کے عہدے سے فارغ کر دیا تھا مبینہ طور پر انھوں نے یہ اقدام اس وقت اٹھایا جب جیمز کومی نے روسی مداخلت کے حوالے سے تفتیش روکنے سے انکار کیا صدر ٹرمپ کے وکیل کا کہنا ہے کہ چونکہ جیمز کومی اس بارے میں راز افشاں کرتے رہے ہیں اس لیے خود ان کی تفتیش ہونی چاہیےامریکہ کے وفاقی خفیہ ادرے ایف بی آئی کے سابق سربواہ جیمز کومی جمعرات کے روز سینیٹ کی انٹیلجنس کمیٹی کے سامنے پیش ہوئے جس میں ان سے ان کی برطرفی کے متعلق پوچھ گچھ کی گئیاس کیمٹی کے سامنے کومی نے کئی اہم دعوے کیے ہیں ان کا کہنا تھا کہ روس نے گذشتہ برس کے امریکی انتخابات میں مداخلت کی تھیانھوں نے بتایا کہ مسٹر ٹرمپ نے ان سے سابق قومی سلامتی کے مشیر مائیکل فیلن کے خلاف تفتیش نہ کرنے کو کہا تھا جنھیں روس سے تعلقات کی بنیاد پر دباؤ کے بعد برطرف کر دیا گيا تھاکومی نے کہا کہ صدر ٹرمپ نے ان سے ’وفادار‘ رہنے کے لیے کہا اور انھوں نے ایف بی آئی اور ان کی یہ کہہ کر توہین کی کہ ایجنسی کی قیادت بہت خراب ہے کومی کے مطابق صدر کی جانب سے یہ سب کی سب جھوٹی باتیں تھیںسینیٹ کی کمیٹی کے سامنے بیان دیتے ہوئے کومی نے کہا کہ انھیں اس بات کا خدشہ تھا کہ ان کی جو بھی بات چیت صدر سے ہوتی ہے اس بارے میں میں ٹرمپ جھوٹ بول سکتے ہیں اس لیے گفتگو کے دوران وہ باتوں کے اہم نکات کو نوٹ کر لیا کرتے تھےجیمز کومی کے ان الزامات سے متعلق جب صدر ٹرمپ سے یہ پوچھا گیا کہ کیا جیمز کومی سچ بول رہے ہیں تو انھوں نے کوئی جواب نہیں دیا اور بس ہنس کر ٹال گئے صدر ٹرمپ ان الزامات سے انکار کرتے رہے ہیں کہ گذشتہ برس کے صدارتی انتخابات کے دوران روس نے مداخلت کر کے ان کی کسی طرح کی مدد کی تھی یا پھر اس سلسلے میں ان کا کسی طرح کا روس سے کوئی رابطہ تھا 