شمالی کوریا کے دارالحکومت پیونگ یونگ میں اہرام مصر نما ایک فلک بوس عمارت نظر آتی ہے۔ 
 میٹر اونچی اس عمارت کا نام ہوٹل ریوگیونگ ہے۔ 
کہنے کو تو یہاں 105 کمرے ہیں لیکن اس ہوٹل میں آج تک ایک بھی شخص قیام نہیں کر پایا۔ یہ عالیشان ہوٹل آج تک افتتاح کا انتظار کر رہا ہے۔ 
اسے بڑی منصوبہ بندی کے ساتھ بنایا گیا تھا۔ اسے دنیا کا سب سے اونچا ہوٹل بنائے جانے کا منصوبہ بھی تھا۔ لیکن آج اس کی پہچان بالکل مختلف ہے۔ اسے دنیا کی سب سے ویران عمارت کے طور پر جانا جاتا ہے۔
اگر اس عمارت کو بنانے کا کام وقت پر پورا ہوا ہوتا تو یہ آج دنیا کی ساتویں سب سے اونچی عمارت ہوتی۔ لیکن ایسا ہو نہیں سکا۔ 
1987
شمالی کوریا کی حکومت کو لگتا تھا کہ یہ ہوٹل مغربی سرمایہ کاروں کو اپنی طرف متوجہ کرے گا۔ اعلان کیا گیا کہ یہاں جاپانی کھانے پینے کی چیزیں ملیں گی اور نائٹ کلب بھی ہوں گے۔ 
امید کی گئی تھی کہ یہ ہوٹل دو سال میں بن کر تیار ہو جائے گا۔ لیکن کبھی تعمیر میں مشکلات آڑے آئیں تو کبھی تعمیراتی سامان اور ذرائع معیار پر پورے نہیں اترے۔ 
آخر 1992 میں تعمیر کا کام پوری طرح روکنا پڑا کیوں کہ سوویت یونین کی طرف سے عائد کی گئی پابندیوں کی وجہ سے ملک معاشی بحران میں مبتلا ہو گیا۔ 
دو دہائیوں سے زیادہ عرصے تک عمارت ادھوری اور خالی پڑی رہی۔ کچھ ماہرین کا کہنا ہے کہ خالی پڑی عمارت ملک کی حکومت کے لیے شرمندگی کا باعث بن گئی تھی۔ 
کچھ اخباروں نے اسے دو نمبری تعمیراتی کام بتایا تو کچھ نے تعمیر میں استعمال ہونے والی اشیا پر سوال اٹھائے۔ 
یوروپین یونین چیمبرز آف کامرس کے نمائندوں نے اس عمارت کی تحقیقات کی تھی اور کہا تھا ‘یہ دنیا کی سب سے واہیات عمارت ہے۔ُ 
میڈیا میں اس ہوٹل کو آسیب زدہ مقام بھی قرار دیا گیا۔ 
سنہ 2012 میں مصر کی ایک کمپنی نے ایک بار پھر اس کی ادھوری تعمیر کا کام شروع کیا۔ کمپنی نے ہوٹل کے اندر کی تصاویر جاری کیں اور کہا کہ تین برسوں میں ہوٹل کھل جائے گا۔ لیکن ایسا ہو نہ سکا۔ 
تعمیر شروع ہونے کے 30 برس بعد آج بھی یہ ہوٹل کھل نہیں پایا۔ لیکن اب اس کہانی میں نیا موڑ آ سکتا ہے۔ ریونگیونگ ہوٹل کا کام مکمل کرنا شمالی کوریا کے رہنما کم جونگ ان کی ترجیحات کی فہرست میں کافی اوپر ہے۔ ان کے حکومت سنبھالنے کے بعد سے ہوٹل کے کئی حصوں میں کام کیا گیا ہے۔ لیکن بہت سارا کام اب بھی باقی ہے۔
اس سال جولائی کے آخری ہفتے میں انتظامیہ نے ہوٹل کی دیواروں پر پوسٹر لگائے جن پر لکھا تھا ‘راکٹ والا طاقتور ملک۔ُ
اس کے ایک دن بعد ہی شمالی کوریا نے اپنی دوسرے بین البر اعظمی میزائل کا تجربہ کیا۔
اس عمارت کے دو صدر دروازے ہیں۔ اب دیکھنا یہ ہے کہ یہ مہمانوں کے لیے پہلی بار کب کھل پاتے ہیں۔  
