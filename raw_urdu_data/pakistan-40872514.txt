پاکستانی فوج کے شعبہ تعلقات عامہ آئی ایس پی آر کے مطابق اپر دیر کے علاقے تیمر گرہ میں سکیورٹی فورسز کی جانب سے کیے جانے والے ایک آپریشن میں چار سکیورٹی اہلکار ہلاک ہو گئے ہیں جبکہ ایک دہشت گرد کو گرفتار کر لیا  گیا ہے۔ 
بدھ کی صبح آئی ایس پی آر کی جانب سے جاری بیان میں بتایا گیا کہ حساس ادارے کے ایک میجر کی سربراہی میں تیمر گرہ کے علاقے شیرات کئی میں خفیہ اطلاع کی بنیاد پر کارروائی کی گئی۔ 
آئی ایس پی آر کے مطابق عسکریت پسندوں کےٹھکانے پر حملے کے نتیجے میں فائرنگ کے تبادلے میں میجر علی سلمان کے علاوہ دو حوالدار اور ایک سپاہی ہلاک ہوا۔ 
حکام کا کہنا ہے کہ دہشگردی کی ایک بڑی کارروائی کو ناکام بنایا گیا۔ 
آپریشن کے نتیجے میں ایک خودکش حملہ آور نے خود کو دھماکہ خیز مواد سے اڑا لیا جبکہ دو طرفہ فائرنگ کی زد میں آ کر ایک دہشت گرد مارا گیا اور ایک کو حراست میں لے لیا گیا ہے۔ 
