
Sentence
انڈیا کے زیرانتظام کشمیر کے بڈگام علاقے میں مقامی شیعہ اور سنی آبادی نے ایک ہی مسجد میں نماز پڑھنے کا فیصلہ کیا
Sentence
سعودی عرب اور ایران کے درمیان تازہ کشیدگی کے بارے میں انڈیا کے زیرانتظام کشمیر میں سنی اور شیعہ دونوں حساس ہیں
Sentence
 دونوں فرقوں کے علمائے دین آج کل مسلکی اتحاد کو مزید مضبوط کرنے میں مصروف ہیں
Sentence
 ضلع بڈگام کے ماگام علاقے کے لوگوں نے عبادات کے لیے ایک ہی مسجد کو مخصوص کرکے اس اتحاد کا ایک نادر مظاہرہ کیا
Sentence
ماگام میں شیعہ اور سنی فرقوں سے تعلق رکھنے والے سبھی شہریوں نے ایک ہی مسجد میں نمازوں کا اہتمام کیا ہے
Sentence
 یہاں کے لوگ کہتے ہیں کہ یہ اقدام انھوں نے دنیا میں شیعہ اور سنی فرقوں کے درمیان بڑھ رہی کشیدگی کے بعد اس لیے اُٹھایا ہے کہ کشمیر کی شیعہ اور سنی آبادی مسلکی منافرت کا شکار نہ ہوجائے
Sentence
ماگام کی عالیشان تین منزلہ جامع مسجد میں شیعہ، سنی اور دوسرے فرقوں سے وابستہ سبھی مسلمان نہ صرف ایک ساتھ نماز پڑھتے ہیں بلکہ آج کل ایک ساتھ افطار بھی مشترکہ ہوتا ہے
Sentence
مقامی شعیہ عالم حامد حسین موسوی کہتے ہیں ’ظاہر ہے کشمیر چھوٹی جگہ ہے
Sentence
 ہم نہیں کہتے ہیں کہ ہم نے کوئی بڑا کام کیا ہے
Sentence
 لیکن اتحاد اور بھائی چارہ کا یہ مظاہرہ ہمیں باہر سے آنے والی منافرت کی فضا سے محفوظ رکھ سکتا ہے
Sentence
‘علاقے کے سُنی امام سید ریاض شیرازی کا کہنا ہے کہ ’اگر یہ چھوٹی سی کوشش صرف کشمیر میں ہی مسلکی اتحاد کو یقینی بناسکے تو یہ مسجد پوری دنیا کے لیے اتحاد، رواداری اور بھائی چارہ کی مثال بن جائے گی
Sentence
‘مقامی لوگ بھی اتحاد کے اس نایاب مظاہرے سے مطمئین ہیں
Sentence
 ماگام کے شہری جاوید عباس کہتے ہیں کہ انھیں احساس ہے کہ مشرق وسطی میں جو کچھ ہورہا ہے وہ مستقبل قریب میں کوئی بڑا طوفان برپا کرنے والا ہے
Sentence
 ’ہم نہیں چاہتے کہ یہاں کے لوگ اس طوفان کا شکار ہوکر ایک دوسرے کی گردنیں کاٹیں
Sentence
‘مردم شماری کے تازہ اعداد و شمار کے مطابق کشمیر اور جموں کے بعض علاقوں میں شیعہ آبادی کا تناسب کل ملا کر دس فی صد ہے، تاہم ماہرین کہتے ہیں شیعہ علما اور مبلغین کا کشمیر کی سیاسی، مذہبی اور ثقافتی تارِیخ میں اہم کردار رہا ہے
Sentence
 لداخ، کرگل اور پاکستان کے زیرانتظام کشمیر گلگت بلتستان خطوں میں شیعہ اکثریت میں ہیں
Sentence
 شعیہ رہنما مولانا عباس انصاری اور آغاحسن بڈگامی علیحدگی پسند تحریک کے اہم رہنماوں میں سے ہیں
Sentence
 قابل ذکر ہے کہ گذشتہ ستائیس سال سے کشمیر میں محرم کے دوران عاشورہ کے جلوس پر پابندی ہے، اور جب بھی شیعہ عزادار جلوس نکالنے کی کوشش کرتے ہیں تو پولیس ان کا لاٹھی چارج کرتی ہے
Sentence
 سُنی رہنما یاسین ملک عزاداری کی محفلوں میں ہر سال شریک ہوتے ہیں
Sentence
 مبصرین کہتے ہیں کہ سعودی عرب اور ایران کے درمیان سیاسی کشیدگی کے باعث دونوں فرقوں کے بیچ جو کشیدگی پائی جاتی ہے، ماگام کی مسجد ہونے والا یہ انوکھا مظاہرہ اس کشیدگی کے خلاف اتحاد اور بھائی چارہ کا پیغام ہے
Sentence
 