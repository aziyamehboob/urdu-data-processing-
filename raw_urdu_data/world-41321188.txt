امریکی صدر ڈونلڈ ٹرمپ نے اقوام متحدہ کی جنرل اسمبلی سے خطاب میں ’سرکش ریاستوں‘ سے درپیش خطرات سے خبردار کیا ہے۔
منگل کو نیویارک میں جنرل اسمبلی سے خطاب میں صدر ٹرمپ نے شمالی کوریا کو متنبہ کرتے ہوئے کہا کہ اگر شمالی کوریا نے اسے( امریکہ) یا اس کے اتحادیوں کو اپنے دفاع پر مجبور کیا تو امریکہ اسے تباہ کر دے گا۔
٭ 
٭ 
٭ 
٭ 
 صدر ٹرمپ نے شمالی کوریا کے رہنما کم جونگ ان  کا تمسخر اڑاتے ہوئے کہا کہ 'راکٹ مین خودکش مشن پر ہے۔'
خیال رہے کہ شمالی کوریا نے اقوام متحدہ کی پابندیوں کی خلاف ورزی کرتے ہوئے حال ہی میں جوہری ہتھیاروں کے تجربات کیے ہیں۔
صدر ٹرمپ نے اپنی تقریر میں ایران کو بھی متنبہ کرتے ہوئے کہا کہ'بدعنوان آمریت' کا ارادہ مشرقِ وسطیٰ کو عدم استحکام سے دوچار کرنا ہے۔
انھوں نے ایرانی حکومت کو مخاطب کرتے ہوئے کہا کہ وہ دہشت گردی کی حمایت کرنا ترک کرے۔
صدر ٹرمپ نے سابق امریکی صدر براک اوباما کے دور میں ایران کے جوہری پروگرام پر ہونے والے سمجھوتے پر دوبارہ تنقید کرتے ہوئے کہا کہ یہ 'باعث شرمندگی' ہے۔
