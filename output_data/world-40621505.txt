امریکی ریاست کیلیفورنیا کے شہر سان ہوزے میں عدالت نے ایک شخص کو 18 بلیاں مارنے کے جرم میں 16 سال قید کی سزا سنائی ہے 26 سالہ رابرٹ فارمر نے ان بلیوں کے چوری کرنے اور ان پر تشدد کرنے کا اعتراف کیا ہے سانتا کلارا سپیریئر کوٹ میں ایک جج نے ماری جانے والی ہر بلی کا نام سزا پڑھ کر سنایا ماہرین کے مطابق ایک بلی کے ساتھ جنسی زیادتی کے شواہد بھی ملے ہیں رابرٹ فارمر نے یہ جرم سان ہوزے میں سنہ 2015 میں کیا تھا وہ اسی سال اکتوبر میں ایک مردہ بلی کے ہمراہ اپنی گاڑی میں سوئے ہوئے پائے گئے تھے اور گاڑی میں بلی کے بالوں کے کچھ حصے بکھرے ہوئے تھے سنہ 2015 میں یہ تمام بلیاں سان ہوزے میں کیمبرین پارک کے علاقے میں لاپتہ ہوگئی تھیں ان میں کئی مردہ حالت میں ملی جبکہ دو کوڑا دان سے برآمد ہوئی تھیں دی مرکری نیوز ویب سائٹ کا کہنا ہے کہ سکیورٹی کیمرے کی ویڈیو فٹیج میں ایک شخص کو گوگو نامی 17 سالہ بلی اٹھائے دیکھا گیا تھا مقامی رہائشیوں نے رابرٹ فارمر کے بارے میں پولیس کو مطلع کیاگوگو نامی بلی بھی اس بلیوں میں شامل تھی جو لاپتہ ہونے کے بعد دوبارہ کبھی نہ مل سکی رابرٹ فارمر نے جانوروں پر ظلم کے 21 جرائم کا اعتراف کیا ہے جن میں 18 بلیوں کو جان سے مار ڈالنا اور تین کو زخمی کرنا شامل تھارابرٹ فارمر کے وکیل نے ان کی جانب سے ایک خط پڑھ کر سنانا جس میں انھوں نے کہا کہ 'ایسا محسوس ہوتا ہے کہ یہ جرائم کسی اور نے کیے ہیں، لیکن میں جانتا ہوں یہ میں ہی تھا یہ سمجھنا بہت مشکل ہے کہ میں نے ایسا کیا میں نے ان کے خاندان کے افراد کو چوری کیا یہ حقیقت ہے کہ میں ہوش میں نہیں تھا اور اس کی کوئی توجیح نہیں ہے' سانتا کلارا کاؤنٹی کی ڈپٹی ڈسٹرکٹ اٹارنی الیگزینڈرا ایلس نے یہ خط نرم دلی حاصل کرنے کی کوشش قرار دیتے ہوئے مسترد کردیا اس کے علاوہ رابرٹ فارمر کی قید کی سزا ختم ہونے کے بعد کوئی پالتو جانور رکھنے یا دیکھ بھال کرنے پر بھی دس سال تک پابندی عائد کی گئی ہے اور انھیں کیمبرین پارک کے علاقے سے دور رہنے کا بھی حکم دیا گیا ہے  