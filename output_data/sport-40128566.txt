ہدف تھا 342 رنز، اور حسب معمول پاکستان 100 رنز پہلے ہی اپنی آٹھ وکٹیں گنوا چکا تھا عموماً جب پاکستان ٹیم پر ایسی کیفیت طاری ہوتی ہے تو عوام الناس ٹی وی بند کر کے زندگی کے دیگر اسرار و رموز پر غور کرنا بہتر سمجھتے ہیں لیکن چونکہ یہ میچ محض ایک وارم اپ گیم تھی، اس لیے ٹی وی پہ نشر نہیں کیا جا رہا تھابنگلہ دیش کے خلاف اس وارم اپ میچ میں پاکستان کو جیت کے لیے آخری 51 گیندوں پر 100 رنز درکار تھے کوئی مستند بیٹسمین کریز پہ موجود نہیں تھا زیادہ سے زیادہ یہی امید کی جا سکتی تھی کہ پاکستان شاید پورے اوورز کھیل جائے لیکن پھر کچھ ایسا ہوا کہ اچانک پاکستان جیت گیا اور اس جیت کے معمار تھے نوجوان آل راونڈر فہیم اشرف، جنہوں نے 34 گیندوں پہ 66 رنز بنا کر ایک انہونی فتح پاکستان کی جھولی میں ڈال دی یہ چیمپیئنز ٹرافی میں پاکستان کے سفر کا آغاز تھا کپتان سرفراز احمد کہتے ہیں کہ ان کی ٹیم آئی سی سی رینکنگ میں آٹھویں نمبر پر ہے، سو  ہے بظاہر یہ بیان خاصا مایوس کن ہے کہ ٹورنامنٹ شروع ہونے سے پہلے ہی ایک کپتان اپنی ٹیم کی کیفیت کے بارے میں ایسا کہے مگر مصباح الحق کے خیال میں سرفراز کا یہ بیان محض ٹیم سے پریشر ہٹانے کے لیے ہے، ورنہ رینکنگ سے قطع نظر اس نوجوان ٹیم میں بھرپور صلاحیت ہے کہ وہ کسی بھی ٹیم کو ہرا سکےاس میں شبہ نہیں کہ تین چار کھلاڑیوں کے علاوہ یہ ٹیم سبھی نو آموز لڑکوں پر مشتمل ہے مگر مصباح سمجھتے ہیں کہ اتنے بڑے ایونٹ میں جہاں ناتجربہ کاری نقصان دہ ثابت ہو سکتی ہے وہیں اس کا یہ فائدہ بھی ہو سکتا ہے کہ نئے لڑکے ان بڑے میچز کو نارمل گیم سمجھ کر کھیلیں اور پریشر سے کوسوں دور رہیںپچھلے ایک سال میں پاکستان نے دو مختلف کپتانوں کی قیادت میں 16 ون ڈے میچز کھیلے اور صرف سات جیتے ان میں سے بھی پانچ فتوحات اس ویسٹ انڈیز کے خلاف تھیں جو چیمپئنز ٹرافی کی دوڑ کا حصہ تک نہ بن پایا اب پاکستان کو 30 ستمبر 2017 تک صرف تین ون ڈے میچز کھیلنے ہیں چیمپیئنز ٹرافی کے یہ تینوں میچز اپنی جگہ تو اہم ہیں ہی مگر ورلڈ کپ کوالیفیکیشن کے تناظر میں دیکھا جائے تو یہ تین میچز پاکستان کے لیے زندگی موت کا سوال نظر آتے ہیں اور طرہ یہ کہ اس سوال کا آغاز بھی اس حریف کے خلاف ہو رہا ہے جو بڑے ایونٹس کی تاریخ میں پاکستان پر واضح برتری رکھتا ہے بھارت کا یہ سکواڈ پاکستان سے کہیں زیادہ میچور اور تجربہ کار ہے اس کے مقابلے میں دیکھا جائے تو پاکستان خاصی کمزور ٹیم ہے مگر جس میچ پر دنیا کی سانسیں اٹکی ہوتی ہیں، وہاں اکثر صرف ایک وکٹ یا ایک شاٹ ہی میچ کا رخ بدل دیتی ہے اپنی تمام تر کمزوریوں کے باوجود پاکستان کے اس ڈریسنگ روم میں ابھی ایسے کھلاڑی موجود ہیں جو ایسا ایک لمحہ تخلیق کر سکیں پاکستان کے لیے یہ ایونٹ یوں بھی زیادہ اہمیت کا حامل ہو چکا ہے کہ ورلڈ کپ 2015 کے بعد ہر ٹیم نے اپنے انداز سے ایک نیا آغاز کیا تھا مثلاً انگلینڈ پہلے ہی راؤنڈ میں باہر ہوئی تھی لیکن گزشتہ دو برس میں وہی انگلینڈ اتنی مضبوط ٹیم بن چکی ہے کہ ویراٹ کوہلی بھی اسے چیمپیئنز ٹرافی کے لیے فیورٹ قرار دے رہے ہیں اس دوران پاکستان نے بھی ایک نیا آغاز کیا تھا مصباح کی ون ڈے سے ریٹائرمنٹ کے بعد اظہر علی کو کپتان بنایا گیا ان کی کپتانی میں پاکستان پہلی بار بنگلہ دیش سے کلین سویپ ہوا انگلینڈ اور آسٹریلیا سے بری طرح ہارا بالآخر عوام کے پرزور اصرار پر انہیں ہٹا کر سرفراز کو کپتان بنا دیا گیا اس میں شبہ نہیں کہ سرفراز ٹی ٹوئنٹی کے بہت اچھے کپتان ہیں مگر ون ڈے میں انہیں ابھی تک کپتانی کا زیادہ موقع نہیں ملا اب جب کہ وہ تینوں فارمیٹس میں پاکستان کے کپتان بن چکے ہیں، ان پہ ذمہ داریوں کا بوجھ کہیں زیادہ بڑھ چکا ہے ایسے میں چیمپیئنز ٹرافی جیسا بڑا ٹورنامنٹ ان کی قیادت کا پہلا امتحان ہو گا چار جون کو جب سرفراز کی قیادت میں یہ ٹیم بھارت کے خلاف میدان میں اترے گی تو یہ وہ ٹیم ہو گی جو پچھلے دو سال میں شدید بحرانوں سے گزری ہے بہرحال اس ٹیم کو ایک نیا آغاز کرنا ہے اور وہی آغاز اگر بھارت جیسے روایتی حریف کے خلاف ہو جائے تو اور کیا چاہیے خوش آئند بات یہ ہے کہ پاکستان جس طرح ون ڈے کرکٹ میں اپنی اپروچ بدلنا چاہ رہا تھا، اسے فہیم اشرف کی شکل میں ایسے ممکنہ آپشنز بھی ملنا شروع ہو گئے ہیں جو اس اپروچ کا بار اٹھا سکیںیہ تو نہیں کہا جا سکتا کہ سرفراز قوم کو عید کا تحفہ دے پائیں گے یا نہیں، مگر یہ امید ضرور کی جا سکتی ہے کہ پاکستان مثبت کرکٹ کھیلے گا اور ورلڈ کپ کوالیفیکیشن پر اٹھتے سوالات کا کوئی نہ کوئی جواب تو دے گا