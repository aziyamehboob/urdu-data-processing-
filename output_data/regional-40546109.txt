
Sentence
انڈیا کی ریاست مغربی بنگال کے شہر دارجیلنگ میں ہونے والی تشدد کی تازہ وارداتوں کے بعد پولیس فائرنگ میں ایک شخص کی ہلاکت کی اطلاع ہے
Sentence
 گورکھا نیشنل لبریشن فرنٹ نے اس خبر کی تصدیق کرتے ہوئے کہا ہے کہ ان کے ایک حامی کو گولی مار دی گئی ہے، جو کچھ ادویات خرید اپنے گھر واپس آ رہا تھا
Sentence
بتایا گیا ہے کہ پولیس کی جانب سے فائرنگ کا واقعہ اس وقت پیش آیا جب مظاہرین نے شہر میں آتش زنی کی اور ایک پولیس سٹیشن میں بھی آگ لگا دی
Sentence
اطلاعات کے مطابق سنیچر کی صبح ہونے والے مظاہروں میں ہجوم نے دارجیلنگ کی مقبول کھلونا ٹرین کے ایک اسٹیشن میں بھی آگ لگا دی ہے
Sentence
مظاہرین نے پولیس کی گاڑیوں میں بھی توڑ پھوڑ کی ہے
Sentence
 سنیچر کو پورے دارجیلنگ شہر میں مظاہرے ہوئے
Sentence
پولیس کا دعوی ہے کہ بھیڑ کو قابو کرنے کے لئے پہلے آنسو گیس کے گولے چھوڑے گئے اور ربڑ کی گولیاں چلائی گئیں
Sentence
 اس کے بعد ہی فائرنگ کی گئی
Sentence
مقامی لوگوں کا کہنا ہے کہ پولیس فائرنگ میں ایک اور شخص کی بھی ہلاکت ہوئی ہے
Sentence
 تاہم پولیس نے اس خبر کی تصدیق نہیں کی ہے
Sentence
صورت حال کو کنٹرول کرنے کے لیے فوج کو ایک بار پھر دارجلنگ بلائے جانے کا امکان ہے
Sentence
 وہیں ریاست کی وزیر اعلی ممتا بنرجی نے کہا ہے کہ معاملے کی تحقیقات شروع ہو گئی ہیں کہ سونادا میں یہ ہلاکت کیسے ہوئی اور اس معاملے میں اگر کوئی مجرم پایا گیا، تو اسے سزا دی جائے گی
Sentence
 ممتا بنرجی نے مزید کہا کہ ’گورکھا جن مکتی مورچہ کے لیڈر تشدد کا راستہ چھوڑ دیں
Sentence
 ہڑتال ختم کریں اور کھانے پینے کا سامان دارجلنگ تک پہنچنے دیں
Sentence
‘انھوں نے الزام لگایا ہے کہ دارجیلنگ میں مرکزی سیکورٹی فورسز کی جتنی تعداد مانگی گئی تھی، وہ مرکزی حکومت نے نہیں بھیجی ہیں
Sentence
یاد رہ کہ دارجیلنگ میں ایک مقامی جماعت نیپالی زبان بولنے والی گورکھا کمیونٹی کے لیے الگ ریاست بنانے کا مطالبہ کر رہی ہے
Sentence
 یہ مظاہرے مغربی بنگال کی حکومت کی جانب سے ریاست بھر کے سکولوں بشمول دارجیلنگ میں بنگالی کو لازمی مضمون قرار دیے جانے کے بعد شروع ہوئے
Sentence
دارجیلنگ میں جاری اس ہڑتال نے شہر میں پبلک ٹرانسپورٹ کے نظام کو شدید متاثر کیا ہے جس سے ہزاروں مقامی افراد کو مشکلات کا سامنا ہے
Sentence
دارجیلنگ میں گذشتہ ماہ مظاہرین سے نمٹنے کے لیے فوج کو پولیس کی مدد کے لیے طلب کیا گیا
Sentence
 ان پرتشدد مظاہروں میں کم سے کم پانچ افراد ہلاک اور 100 سے زیادہ افراد زخمی ہو گئے تھے
Sentence
 زخمی ہونے والوں میں 30 پولیس اہلکار بھی شامل تھے
Sentence
دارجیلنگ کو علحیدہ ریاست بنانے کے لیے سنہ 1980 کی دہائی میں مظاہرے ہوئے تھے جن میں 1,200 سے زیادہ افراد مارے گئے تھے
Sentence
 یہ مظاہرے اس وقت ختم ہوئے جب گورکھا رہنما نے الگ ریاست کے مطالبے کی بجائے خود مختار کونسل پر رضامندی ظاہر کی جس میں علاقے کی خود مختاری کی ضمانت دی گئی تھی