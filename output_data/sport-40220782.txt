
Sentence
انگلینڈ اور ویلز میں کھیلنے جانے والی چیمپیئنز ٹرافی ٹورنامنٹ کے نویں میچ میں بنگلہ دیش نے نیوزی لینڈ کو پانچ وکٹوں سے شکست دے دی ہے
Sentence
نیوزی لینڈ شکست کے بعد ٹورنامنٹ سے باہر ہو گیا ہے جبکہ بنگلہ دیش کی سیمی فائنل میں رسائی تب تک یقینی نہیں ہوگی جب تک انگلینڈ کل (سنیچر) کو ہونے والے میچ میں آسٹریلیا کو شکست دے دے
Sentence
 جمعے کو ٹورنامنٹ کے کئی اور میچوں کی طرح بنگلہ دیش اور نیوزی لینڈ کے درمیان کھیلے جانے والا ٹورنامنٹ کا نواں میچ بارش کے باعث تاخیر سے شروع ہوا جہاں ٹاس جیت کر نیوزی لینڈ نے پہلے بیٹنگ کی اور بنگلہ دیش کو جیت کے لیے 266 رنز کا ہدف دیا
Sentence
 بنگلہ دیش نے 266 رنز کا ہدف پانچ وکٹوں کے نقصان پر 49ویں اوور میں حاصل کر لیا
Sentence
 بنگلہ دیش کی کامیابی میں شکیب الحسن اور محمود اللہ کی دو سو رنز سے زائد شراکت داری نے اہم کردار ادا کیا
Sentence
 دونوں بلے بازوں نے نہ صرف اپنی ٹیم کو کامیابی سے ہمکنار کیا بلکہ اپنی اپنی سنچری بھی مکمل کی
Sentence
شکیب الحسن 114 رنز بنا کر آؤٹ ہوئے جبکہ محمود اللہ 102 رنز پر ناٹ آؤٹ رہے
Sentence
بنگلہ دیش نے جب اپنی بیٹنگ شروع کی تو ان کے سب سے کامیاب بلے باز تمیم اقبال پہلے ہی اوور میں ٹم ساؤتھی کی گیند پر بغیر کوئئ رن بنائے آؤٹ ہو گئے
Sentence
تیسرے اوور میں ٹم ساؤتھی نے ایک اور وکٹ حاصل کی جب صابر رحمان بھی آٹھ رنز بنا کر وکٹ کیپر رانچی کو کیچ دے بیٹھے
Sentence
 ٹم ساؤتھی نے اپنی خطرناک بولنگ کا سلسلہ جاری رکھا اور پانچویں اوور میں سومیا سرکار کو آؤٹ کر دیا جنھوں نے صرف تین رنز بنائے
Sentence
 12ویں اوور میں کپتان مشفق الرحیم، جن کی آج سالگرہ بھی ہے، نے ایڈم ملنے کو ایک شاندار چوکا لگایا لیکن اگلی ہی گیند پر وہ 14 رنز بنا کر بولڈ ہو گئے جس کے ساتھ بنگلہ دیش کی ٹورنامنٹ میں رہنے کی امیدیں مدہم پڑ گئیں
Sentence
 یاد رہے کہ گروپ اے کی ان دونوں ٹیموں کے لیے یہ میچ نہایت اہم ہے کیونکہ ہارنے والی ٹیم ٹورنامنٹ سے باہر ہو جائیگی
Sentence
آج میچ شروع ہونے کے بعد مارٹن گپٹل اور لیوک رانچی نے نیوزی لینڈ کی جانب سے اننگز کی شروعات کی اور بنگلہ دیش کی جانب سے مشرفی مرتضی اور مستفیظ الرحمان نے بولنگ کا آغاز کیا
Sentence
 سکور جب 46 رنز پر پہنچا تو آج کے میچ میں ٹیم میں شامل ہونے والے تسکین احمد نے آٹھویں اوور کی پہلی گیند پر رانچی کو کیچ آؤٹ کرا دیا جو 16 رنز بنا سکے
Sentence
69 کے سکور پر اپنا دوسرا اوور کرانے والے روبیل حسین نے گپٹل کو 33 رنز پر آؤٹ کر کے اپنی ٹیم کے لیے دوسری کامیابی حاصل کر لی
Sentence
 اس کے بعد کپتان کین ولیمسن اور راس ٹیلر نے 50 رنز کی شراکت جوڑی
Sentence
 کپتان ولیمسن نے اپنی عمدہ بیٹنگ کا سلسلہ جاری رکھا اور  لگاتارتیسرے میچ میں نصف سنچری بنانے میں کامیاب ہوئے 
Sentence
 راس ٹیلر کے ساتھ 83 رنز کی شراکت قائم کرنے کے بعد کین ولیمسن 57 رنز بنا کر 30ویں اوور کی آخری گیند پر رن آؤٹ ہو گئے
Sentence
 تسکین احمد نے 39ویں اوور میں راس ٹیلر کو ایک ہلکی گیند کرا کر جھانسا دیا اور ان کو آؤٹ کر کے اپنی دوسری وکٹ حاصل کرنے میں کامیاب ہوگئے
Sentence
 راس ٹیلر نے بھی اچھی بیٹنگ کی اور 63 رنز بنائے
Sentence
 اس میچ میں بنگلہ دیش کی ٹیم کا حصہ بننے والے مصدق حسین نے 44ویں اوور میں نیوزی لینڈ کو دہرا نقصان پہنچایا جب انھوں نے پہلے برووم کو 37 رنز پر آؤٹ کر دیا اور دو گیند کے بعد کورے اینڈرسن اپنی پہلی گیند پر ایل بی ڈبلیو ہو گئے
Sentence
 بنگلہ دیش نے اننگز کے آخری مراحل میں اپنی نپی تلی بولنگ کا سلسلہ جاری رکھا اور 46ویں اوور کی آخری گیند پر مصدق حسین نے جمی نیشم کو 23 رنز پر آؤٹ کر کے اپنی تیسری اور ٹیم کے لیے ساتویں کامیابی حاصل کر لی
Sentence
 بنگلہ دیش نے کامیابیوں کا سلسلہ جاری رکھا جب مستفیظ نے ایڈم ملنے کو سات رنز پر بولڈ کر کے نیوزی لینڈ کی آٹھویں وکٹ حاصل کر لی
Sentence
 نیوزی لینڈ نے اپنی ٹیم میں کوئی تبدیلی نہیں کی ہے جبکہ بنگلہ دیش نے تسکین احمد اور مصدق حسین کو ٹیم میں شامل کیا