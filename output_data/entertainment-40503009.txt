
Sentence
بالی وڈ کی معروف اداکارہ سری دیوی نے اپنے فلمی کریئر میں برسات میں فلمائے گئے نغموں سے کئی بار دھوم مچائی اور شہرت کی بلندیوں پر پہنچیں
Sentence
اس حوالے سے فلم 'چاندنی' کا گيت 'لگی آج ساون کی پھر وہ جھڑی ہے‘، فلم 'چال باز' میں 'نہ جانے کہاں سے آئی ہے' اور 'مسٹر انڈیا' میں 'کاٹے نہیں کٹتے' جیسے گانے بہت مقبول اور ہٹ رہے ہیں
Sentence
  لیکن سری دیوی کا کہنا ہے کہ بارش میں نغموں کا فلمایا جانا ان کے لیے کسی عذاب سے کم نہیں ہوتا تھا
Sentence
 بی بی سی سے خصوصی بات چیت میں سری دیوی نے برسات کے موسم میں فلمائے گئے اپنے نغموں پر تبصرہ کرتے ہوئے کہا: 'برسات کے گانے ٹارچر ہیں
Sentence
 میں تو ان کا قطعی لطف نہیں لے سکتی کیوںکہ زیادہ تر ان نغموں کو فلماتے وقت میں بیمار ہو جاتی تھی
Sentence
'کئی عشروں سے فلموں میں کام کرنے والی سری دیوی کو اب جدید دور کی تبدیل شدہ  فلم انڈسٹری اچھی لگتی ہے
Sentence
 ان کا کہنا ہے کہ آج کے دور کی اداکاراؤں کو بہت ساری سہولیات دستیاب ہیں جو پہلے میسر نہیں تھیں
Sentence
 ان میں سب سے اہم 'وینٹی وین' ہے جو ایک طرح کی نعمت ہے
Sentence
سری دیوی کہتی ہیں: 'آج کی اداکاراؤں کے لیے وینٹی وین ایک طرح سے انعام ہے
Sentence
 ہمارے وقت میں ایسی کوئی سہولت نہیں ہوا کرتی تھی
Sentence
 ہم تو درختوں اور جھاڑیوں کے پیچھے یا بس کے پیچھے کپڑے تبدیل کیا کرتے تھے
Sentence
'سری دیوی نے بتایا کی ٹوائلٹ کی کمی کی وجہ سے وہ شوٹنگ کے دوران سارا دن پانی بھی نہیں پیا کرتی تھیں
Sentence
 ان کے مطابق اس زمانے میں اگر کسی سین کے 10 ری ٹیک ہو جائیں تو فلمساز مہنگی ریل ختم ہونے کے دباؤ میں آ جاتا تھا لیکن آج وہ مشکلات نہیں ہیں
Sentence
 سری دیوی کی بڑی بیٹی جھانوی کے بارے میں قیاس آرائیاں ہو رہی ہیں کہ وہ جلد ہی فلموں میں قدم رکھنے والی ہیں
Sentence
لیکن سری دیوی کو لگتا ہے کہ جھانوی کے مستقبل کے حوالے سے باتیں کرنا ابھی جلد بازی ہوگی
Sentence
 ایسی بھی خبریں آئی تھیں کہ جھانوی رنبیر کپور کو بہت پسند کرتی ہیں، لیکن سری دیوی کا کہنا تھا: 'یہ سب خبریں بہت پریشان کرتی ہیں اور یہ باتیں اہمیت دینے کے قابل نہیں ہیں
Sentence
' سری دیوی فلم 'انگلش ونگلش' کے پانچ سال کے بعد  فلم 'مام' میں ایک مضبوط ماں کے کردار میں نظر آئیں گی
Sentence
 اس فلم میں اکشے کھنہ اور نواز الدین صدیقی کے علاوہ پاکستانی اداکار عدنان صدیقی اور سجل علی بھی کام کر رہے ہیں
Sentence
یہ فلم سات جولائی کو ریلیز ہو رہی ہے
Sentence
 