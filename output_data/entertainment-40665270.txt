
Sentence
انڈیا کی معروف گلوکارہ شریا گھوشال نے ہی رتیک روشن کی فلم 'اگنی پتھ' کا مقبول گیت'چکنی چنبیلی' گایا تھا جس میں قطرینہ کیف اپنے فن کے جلوے بكھیرتی نظر آئی تھیں
Sentence
لیکن اس گانے کے بعد گھوشال نے طے کیا کہ وہ اب ایسے گانوں سے دور رہیں گی
Sentence
 بی بی سی کے ساتھ خصوصی بات چیت میں شریا گھوشال نے کہا کہ ’چکنی چنبیلی‘ ان کے لیے ایک میوزیکل تجربہ تھا جو پھوہڑپن کے آخری کنارے پر تھا
Sentence
 انھوں نے بتایا کہ اس نغمے کے دو مصرعوں پر انھیں اعتراض تھا اور فلم کے پروڈویسر کرن جوہر نے بھی ان سے اتفاق کیا تھا اور پھر اسے گانے سے خارج کر دیا گیا
Sentence
شریا کہتی ہیں کہ ’ہر چیز کی ایک حد اور معیار ہوتا ہے
Sentence
 چنبیلی کے بعد بھی مجھے اسی طرح کے کئی گانے ملے جن کے الفاظ سنتے ہی مجھے لگا کہ میں یہ نہیں گا پاؤں گی اور اسی لیے میں نے بہت سے نغموں کو ٹھکرا دیا
Sentence
'  وہ آگے کہتی ہے کہ ' ہمارا ملک ابھی بھی ترقی کر رہا ہے اور خواتین سے منسلک بہت سے مسائل ہیں
Sentence
 عزت و احترام جیسے  بنیادی حقوق بالکل نہ کے برابر ہیں
Sentence
 میرے گائے ہوئے گیت 16 سال سے کم عمر کے چھوٹے بچے بھی سنتے ہیں، اگر ایسے گانوں کم میں نے آواز دی تو وہ بھی یہ نغمے گائیں گے
Sentence
 پھر ان کو خواتین کو ’ابجیکٹی فائی‘ کرنا درست لگے گا
Sentence
 کہیں نہ کہیں یہ بچوں کے ذہن میں نقش ہو جائے گا
Sentence
 میں بطور  فنکار ایک ذمہ داری محسوس کرتی ہوں لہذا ایسے گانوں سے دور رہتی ہوں
Sentence
‘شريا گھوشال نے اپنے کیریئر میں صرف دو ایسے گانے گائے ہیں
Sentence
 'چکنی چنبیلی' اور ’ڈرٹی پکچر‘ فلم کا گیت ' او لا لا او لا لا'،  ان گانوں کو وہ مزاحیہ سمجھتی ہیں
Sentence
 ریئیلٹی شو میں بچوں کی شرکت کے حوالے سے فلم انڈسٹری میں اختلافات پائے جاتے ہیں
Sentence
 لیکن موسیقی سے منسلک ریئیلٹی شو کا حصہ رہنے والی شريا گھوشال ایسے پروگراموں کا دفاع کرتے ہوئے کہتی ہیں: ’ریئیلٹی شوز بہت اچھے پلیٹ فارم ہیں
Sentence
 یہاں لوگ اپنا ہنر دکھا سکتے ہیں اور ٹی وی کے ذریعے کروڑوں لوگوں تک پہنچ سکتے ہیں
Sentence
‘انڈيا میں اب میوزک انڈسٹری فلم انڈسٹری پر منحصر ہے تاہم شریا اسے بہت افسوس ناک بات قرار دیتی ہیں
Sentence
 ان کا کہنا ہے کہ اگر ساری کوشش اور محنت ایک ہی انڈسٹری پر لگا دیں گے تو دوسری انڈسٹری کی ترقی کس طرح ہو گی
Sentence
شريا گھوشال جلد ہی ’دھڑکنیں آزاد ہیں‘ سے بطور پروڈيوسر فلمی صنعت میں قدم رکھنے والی ہیں
Sentence
 ان کا خیال ہے کہ لوگ موسیقاروں اور گلوکاروں کو بھی دیکھنا چاہتے ہیں لیکن انھیں وہ موقع نہیں مل پاتا ہے
Sentence
 انھیں یقین ہے کہ ان کے اس قدم سے دوسرے لوگوں کی بھی حوصلہ افزائی ہوں گی
Sentence
 