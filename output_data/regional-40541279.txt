
Sentence
انڈیا کے زیر انتظام کشمیر میں سرگرم عسکری تنظیم حزب المجاہدین کے کمانڈر برہان وانی کی پولیس مقابلے میں ہلاکت کے ایک سال مکمل ہونے پر کشمیر میں ہڑتال ہے
Sentence
حریت كانفرنس اور جہاد کونسل کی اپیل پر یہ ہڑتال کی جا رہی ہے
Sentence
 ان تنظیموں نے ایک ہفتے کی ہڑتال کی اپیل کی ہے جبکہ حکام کا کہنا ہے کہ برہان وانی کی برسی منانا حماقت ہے کیونکہ وہ کسی کا ہیرو نہیں ہو سکتا
Sentence
انتظامیہ نے سکیورٹی کے سخت انتظامات کیے ہیں
Sentence
 دارالحکومت سرینگر اور جنوبی کشمیر میں کرفیو اور دفعہ 144 نافذ ہے اور انٹرنیٹ کی خدمات معطل ہیں
Sentence
٭ ٭ برہان وانی کے علاقے ترال اور اس کے قرب و جوار میں پولیس اور سرحدی فورس کے اہلکاروں کا سخت پہرہ ہے
Sentence
حریت کے تمام بڑے لیڈروں کو پہلے ہی ان کے گھروں میں نظر بند کر دیا گیا ہے
Sentence
حریت رہنما میر واعظ عمر فاروق نے فون پر بی بی سی کو بتایا کہ انھیں 12-13 دن سے ان کے گھر کے اندر رکھا گیا ہے
Sentence
 ان کے گھر تک پہنچنے پر بی بی سی کی ٹیم کو سکیورٹی اہلکاروں نے اندر جانے سے روک دیا
Sentence
انٹرنیٹ کی سہولیات جمعے کی رات سے ہی منقطع کر دی گئی ہیں
Sentence
 حکام کے مطابق صورت حال کے جائزے کے بعد ہی ان خدمات کو بحال کرنے کا فیصلہ کیا جائے گا
Sentence
انٹرنیٹ سہولیات ختم کرنے کے فیصلے پر عام لوگوں نے سخت مذمت کی ہے
Sentence
 دلچسپ بات یہ ہے کہ سکیورٹی فورسز کے دفاتر میں بھی کچھ افسروں نے اس پر ناراضگی ظاہر کی
Sentence
مرکزی ریزرو پولیس فورس کے ایک اعلیٰ افسر اجے کمار کے مطابق فورس کو پوری وادی میں تعینات کیا گیا ہے
Sentence
دارالحکومت سری نگر میں ہر اس علاقے میں آٹومیٹک رائفلوں سے لیس پولیس کی نفری تعینات ہیں جہاں لوگوں زیادہ ہوتے ہیں
Sentence
جمعہ کو شہر کی جامع مسجد میں نماز کی اجازت نہیں دی گئی
Sentence
 اجے کمار کے مطابق ہر شہر کے جامع مساجد میں جمعہ کی نماز پر پابندی لگا دی گئی تھی
Sentence
اطلاعت کے مطابق چھوٹی مساجد میں جمعہ کی نمازیں ادا کی گئيں لیکن وہاں بھی حکام نے امام مسجد سے جمعے کے خطبے میں سیاسی باتیں نہ کرنے کی اپیل کی تھی
Sentence
وادی میں صورت حال کشیدہ ہونے کی وجہ سے انتظامیہ کے مطابق سکیورٹی کے نقطہ نظر سے تمام ممکنہ اقدام کیے گئے ہیں
Sentence
 اجے کمار کہتے ہیں انھیں نہیں لگتا کہ لوگوں میں ہڑتال کی اپیل کا کوئی خاص اثر ہے
Sentence
جمعے کے دن بازار کھلے ہوئے تھے
Sentence
 دکانوں میں خریدار بھی نظر آ رہے تھے
Sentence
 لیکن گذشتہ دنوں کے مقابلے میں سیاح بہت کم نظر آئے
Sentence
 امرناتھ کے زائرین کی حفاظت کے پیش نظر آنے والے ہفتہ تک سفر پر پابندی لگا دی گئی ہے
Sentence
برہان وانی کی پولیس تصادم میں موت کے بعد ہفتوں تک جاری رہنے والے پرتشدد واقعات میں 80 سے زائد شہری ہلاک ہو گئے تھے
Sentence
 بہت سے لوگ پیلٹ گنز سے زخمی ہو گئے تھے اور ان میں سے کئی لوگوں کے آنکھوں کی روشنی چلی گئی تھی
Sentence
پیلٹ گن کا استعمال ایک مسئلہ بن گیا تھا
Sentence
 اجے کمار نے کہا کہ بھیڑ کو کنٹرول کرنے کے لیے ان کی فورس کے پاس سب سے کم نقصان پہنچانے والا ہتھیار پیلیٹ گن ہی ہے
Sentence
 ان کے مطابق مستقبل میں بھی ضرورت پڑنے پر اس کا استعمال کیا جائے گا