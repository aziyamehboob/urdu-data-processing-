
Sentence
اسلحے کے عالمی تاجر عدنان خشوگی 82 برس کی عمر میں لندن میں انتقال کر گئے ہیں
Sentence
ان کی وفات کے بعد ان کے خاندان کی جانب سے جاری بیان میں کہا گیا کہ وہ پارکنسن کے مرض میں مبتلا تھے اور ان کا علاج ہو رہا تھا
Sentence
  عدنان خشوگی 70 اور 80 کی دہائی میں اس وقت دنیا کے امیر ترین شخص  بنے جب انھوں نے بین الاقوامی سطح پر اسلحے کے معاہدے کیے
Sentence
 ان کی جانب سے منعقد کردہ پارٹیاں کئی روز تک جاری رہتی تھیں تاہم ان کے کاروبار کے حوالے سے بہت سی متنازع باتیں بھی سامنے آئیں
Sentence
 وہ اپنی پرتعیش طرز زندگی کی وجہ سے مشہور تھے
Sentence
منگل کو ان کے خاندان کی جانب سے جاری بیان میں کہا گیا کہ 'انھوں نے اپنے آخری دن اپنے بچوں اور پوتے، پوتیوں کے ہمراہ اسی شان اور وقار کے ساتھ گزارے جو ان کی غیر معمولی زندگی کا حصہ تھا
Sentence
‘یاد رہے کہ عدنان خشوگی نے 60 اور 70 کی دہائی کے دوران  امریکی کمپنیوں اور سعودی عرب کے درمیان اسلحے کے معروف معاہدے کرائے
Sentence
یہ وہ وقت تھا جب وہ لاک ہیڈ کارپوریشن جو کہ اب لاک ہیڈ مارٹن ہے، کے ساتھ  کام کر رہے تھے
Sentence
 بعدازاں خشوگی نے سعودی عرب سے تیل کے بدلے میں اسلحے کی ڈیل میں برطانیہ کے بجائے فرانس کا ساتھ دیا اور 20 کروڑ ڈالر کا معاہدہ کروایا جو کہ آج بھی موجود ہے
Sentence
 تاہم اپنے کاروبار کی وجہ سے وہ ہمیشہ متنازع شخصیت رہے ہیں
Sentence
 سنہ 1987 میں ٹائمز میگزین کے  سرورق پر ان کی تصویر کے ساتھ موجود سرخی کچھ یوں تھی: 'اسلحے کے پراسرار تاجر: عدنان خشوگی کی اعلیٰ زندگی اور بڑے سودے
Sentence
' انھوں نے سنہ 1980 کی دہائی میں کچھ عرصہ قید بھی کاٹی
Sentence
 ان پر الزام تھا کہ انھوں نے فلپائن کے صدر فرڈیننڈ مارکوس اور ان کی اہلیہ کے فنڈز خفیہ رکھنےمیں مدد دی تھی
Sentence
 سنہ1997 میں پیرس کی ایک عدالت نے عدنان خشوگی کو حکم دیا تھا کہ وہ 1986 میں امریکہ سے 37 فن پارے سمگل کرنے کے جرم میں ایک کروڑ 60 لاکھ ڈالر جرمانہ ادا کریں
Sentence
 ایک وقت تھا جب عدنان خشوگی کے پاس دنیا کا سب سے بڑی کشتی’ نبیلہ‘ تھی جس کی لمبائی 86 میٹر ہے اور اسے جیمز بانڈ کی  فلم ’نیور سے نیور اگین‘ میں استعمال کیا گیا تھا
Sentence
  جب انھیں کاروبار میں مالی مشکلات کا سامنا کرنا پڑا تو انھوں نے یہ کشتی برونائی کے سلطان  کے حوالے کی جنھوں نے اسے 1980 کی دہائی میں ڈونلڈ ٹرمپ کو دو کروڑ 90 لاکھ ڈالر میں بیچ دیا جو اب امریکہ کے صدر ہیں
Sentence
 