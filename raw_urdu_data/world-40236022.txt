سپین کے دارالحکومت میڈرڈ میں محکمہ ٹرانسپورٹ نے ان مرد مسافروں کے خلاف خاص مہم چلائی ہے جو سیٹ پر پاؤں پھیلا کر بیٹھتے ہیں۔
میڈرڈ میں بسوں کو منظم کرنے والی بی ایم ٹی نئے سگنل لگا رہی ہے جس میں مردوں کو سیٹ پر پاؤں پھیلا کر بیٹھنے سے منع کیا گیا ہے۔
اسی طرح کی مہم شہر کے سب وے سسٹم میں شروع کیا گیا ہے۔
یہ مہم خواتین کی ایک تنظیم کی اس آن لائن پٹیشن کے بعد شروع کی  گئی ہے، جس میں مردوں کو سفر کے دوران سیٹ پر پاؤں پھیلا کر بیٹھنے سے روکنے کے لیے کہا گیا تھا۔
مین سپریڈگ لفظ کو دو سال پہلے آکسفورڈ ڈکشنری میں شامل کیا گیا تھا۔
دنیا کے چار دیگر شہروں میں پہلے ہی اس طرح کی مہم چلائی جا چکی ہے۔ 
بی ایم ٹی نے بیان میں کہا ہے کہ اس نئے سگنل مقصد مرد مسافروں کو یہ یاد دلانا ہے کہ وہ بس میں سفر کرنے کے دوران تمام مسافروں کا خیال رکھیں اور پاؤں پھیلا کر نہ بیٹھیں۔
آن لائن پٹیشن دائر کرنے والے خواتین تنظیم نے کہا ہے کہ پبلک ٹرانسپورسٹ میں یہ عام دیکھنے کو ملتا ہے کہ خواتین مسافر اپنے پاؤں سمیٹ كر بیٹھتی ہیں اور ان کے لیے سفر کرنا بہت مشکل ہوتا ہے کیونکہ ان کے ساتھ بیٹھا مرد پاؤں پھیلا کر ان کی جگہ لے لیتا ہے۔
سال 2014 میں نیویارک کے میٹروپولیٹن ٹرانسپورٹ اتھارٹی نے سفر کے دوران پاؤں پھیلا کر بیٹھنے والے مرد مسافروں کے خلاف مہم چلائی تھی۔ شہر کی میٹرو میں جگہ جگہ اشارے لگائے گئے، ’ڈوڈ ... براہ مہربانی پاؤں پھیلا کر نہ بیٹھیں۔‘
اس کے علاوہ فلاڈیلفیا نے بھی ’ڈوڈ، اٹس روڈ‘ نامی مہم چلائی تھی۔ 
