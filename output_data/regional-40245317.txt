
Sentence
انڈیا کے زیرِانتظام کشمیر کے کشیدہ ماحول میں پلنے بڑھنے والی لڑکیوں اور ملک کے باقی حصوں میں رہنے والی لڑکیوں کی زندگی کتنی یکساں اور کتنی مختلف ہو سکتی ہے
Sentence
یہی سمجھنے کے لیے وادی کشمیر میں رہنے والی دعا اور دہلی میں مقیم سومیا نے ایک دوسرے کو خط لکھے
Sentence
 سومیا اور دعا کی ایک دوسرے سے کبھی ملاقات نہیں ہوئی ہے
Sentence
 انھوں نے ایک دوسرے کی زندگی کو گذشتہ ڈیڑھ ماہ کے دوران خطوط کے ذریعے ہی جانا
Sentence
 یہ اس سیریز کا آخری خط ہے
Sentence
٭ پیاری دعا،تمہارا خط ملا اور مجھے اچھا لگا کہ آپ نے مجھے کشمیر آنے کی دعوت دی لیکن میں دو سال تک کہیں نکلنے کے بارے میں نہیں سوچ رہی کیونکہ یہ دو سال میرے کریئر کے لیے بہت اہم ہیں
Sentence
ہمارے خط شائع ہونے سے میرے خاندان اور جاننے والوں نے مجھے بھی بہت مبارکباد دی
Sentence
میرے دوستوں نے بھی انھیں پڑھا اور انھیں یہ سلسلہ بہت اچھا لگا
Sentence
ویسے میں آزادی کے بارے میں تم سے نہیں پوچھنا چاہتی تھی لیکن میں اپنی بےچینی دبا نہیں پائی
Sentence
مجھے آپ کا جواب بہت اچھا لگا
Sentence
 کشمیری جن چیزوں سے آزادی چاہتے ہیں ان سے پوری انسانیت کو آزادی چاہیے
Sentence
آئے دن ہمارا اخبار وحشیانہ اور نفرت کی مثالوں سے رنگا ہوتا ہے
Sentence
 کبھی باپ اپنے بیٹے کو نشے میں مار دیتا ہے تو کبھی بیٹے بوڑھے باپ کو
Sentence
کہیں کوئی یکطرفہ محبت کرنے والا لڑکا، لڑکی پر تیزاب پھینک دیتا ہے، تو کبھی کوئی اپنی گرل فرینڈ کو گولیوں سے بھون دیتا ہے
Sentence
میں چاہتی ہوں کہ کشمیر کی آزادی کے سوال پر اور زیادہ جان سکوں لہذا مستقبل میں بھی ہم لوگ یہ خط و کتابت کرتے رہیں تو مجھے اچھا لگے گا
Sentence
میں یہ مانتی ہوں کہ ہر انسان کی کچھ نہ کچھ خصوصیت ہوتی ہے، سب میں کسی نہ کسی طرح کی قابلیت ہوتی ہے اور سب کو ترقی کرنے کا موقع ملنا چاہیے
Sentence
یہ جان کر بھی مجھے اچھا لگا کہ کشمیر میں ہسپتال، سکول، کالج تمام 20 ویں صدی میں ہی بنے تھے
Sentence
ان خطوں کے ذریعے مجھے احساس ہوا کہ ہماری جیسی لڑکیوں کی پسند ناپسند ملتی جلتی ہوتی ہے
Sentence
اس پروجیکٹ سے مجھے کشمیر کے بارے میں اچھی معلومات ملی
Sentence
مجھے جو امید تھی کشمیر ویسا ہی لگتا ہے لیکن وہاں بدامنی سے سیاحت متاثر ہوتی رہتی ہے
Sentence
اس کا اثر عام زندگی پر پڑتا رہا ہے اور میں چاہوں گی کہ ان موضوعات پر ہم لوگ مزید بات کرتے رہیں
Sentence
جہاں تک بدعنوان انتظامیہ کا سوال ہے تو انڈیا کی دوسری ریاستوں کی حالت کشمیر سے بہتر نہیں اور یہ ترقی کی راہ میں رکاوٹ تو بنتی ہے
Sentence
آخر میں میں نے بی بی سی کا شکریہ ادا کرنا چاہتی ہوں جس نے ہمیں ملنے کا موقع دیا
Sentence
امید ہے خطوط کا یہ سلسلہ کبھی نہ تھمے
Sentence
بہت سارا محبتتمہاری دوست سومیا(خطوط کی یہ سیریز بی بی سی ہندی کی نمائندہ دیویا آریہ نے تیار کی)