
Sentence
برطانیہ کے دارالحکومت لندن کی میٹروپولیٹن پولیس نے شہر میں سنیچر کی شب شہریوں پر حملہ کرنے والے تین افراد میں سے ایک کے خلاف ماضی میں تحقیقات نہ کرنے کے فیصلے کا دفاع کیا ہے
Sentence
پولیس کا کہنا ہے کہ انھیں اور ایم آئی فائیو کو سنہ 2015 سے بارکنگ کے رہائشی 27 سالہ خرم بٹ کے بارے میں جانتے تھے تاہم دیگر دو حملہ آوروں کے بارے میں سکیورٹی سروسز کے پاس کوئی معلومات نہیں تھیں
Sentence
سکاٹ لینڈ یارڈ نے اب تک لندن برج اور بورو مارکیٹ میں گاڑی چڑھا کر اور چاقوؤں کے وار سے سات افراد کو ہلاک کرنے والے تین حملہ آوروں میں سے دو کی شناخت ہی ظاہر کی ہے
Sentence
ان میں پاکستانی نژاد خرم بٹ کے علاوہ بارکنگ کا ہی رہائشی 30 سالہ شیف راشد رضوان بھی ہے جو کہ پولیس کے مطابق مراکشی نژاد لیبیائی ہونے کا دعویدار تھا
Sentence
پیر اور منگل کی درمیانی شب پولیس کے انسدادِ دہشتگردی کے محکمے کے اہلکاروں نے مشرقی لندن کے علاقے الفرڈ میں ایک مکان کی تلاشی بھی لی تاہم وہاں سے کوئی گرفتاری عمل میں نہیں آئی ہے
Sentence
میٹروپولیٹن پولیس کے اسسٹنٹ کمشنر مارک راؤلی کا کہنا ہے کہ خرم بٹ کے خلاف 2015 میں تحقیقات شروع کی گئی تھیں تاہم 'اس قسم کی کوئی خفیہ اطلاعات نہیں تھیں کہ اس حملے کی منصوبہ بندی کی جا رہی ہے اور تحقیقات کی درجہ بندی اسی لحاظ سے کی گئی
Sentence
'ان کا کہنا تھا کہ ایک وقت میں اندازاً تین ہزار افراد کے بارے میں 500 سے زیادہ تحقیقات کی جا رہی ہوتی ہیں اور خرم بٹ کے خلاف تحقیقات کو نچلی سطح پر ہی رکھنے کا فیصلہ کیا گیا تھا
Sentence
بی بی سی کے نامہ نگار ڈینی شا کے مطابق اس سوال پر کہ آیا یہ فیصلہ غلط نہیں تھا مارک راؤلی نے کہا کہ انھیں اب تک ایسے کوئی شواہد نہیں ملے جس سے یہ ثابت ہو سکے
Sentence
مارک راؤلی نے کہا کہ حملہ آوروں کے بارے میں مزید معلومات جمع کرنے کا عمل جاری ہے تاکہ یہ جانا جا سکے کہ انھیں کسی اور فرد کی مدد یا حمایت حاصل تھی یا نہیں
Sentence
خرم بٹ کو ایک مرتبہ اسلامی شدت پسندی کے بارے میں اور جیل میں قید مبلغ انجم چوہدری سے روابط کے حوالے سے چینل فور کی دستاویزی فلم 'جہادسٹ نیکسٹ ڈور' میں شامل کیا گیا تھا
Sentence
اس فلم میں انھیں لندن کے ایک باغ میں دولتِ اسلامیہ کے زیرِ استعمال پرچم لہرانے کے بعد پولیس اہلکاروں سے بحث کرتے دکھایا گیا تھا
Sentence
بی بی سی کے نامہ نگار ڈومینک کاسیانی کے مطابق بارکنگ کے دو رہائشیوں نے بھی خرم کے بارے میں حکام سے خدشات کا اظہار کیا تھا
Sentence
ان میں سے ایک نے سنہ 2015 میں انسدادِ دہشت گردی کی ہاٹ لائن پر فون کیا تھا جبکہ ایک خاتون نے مقامی پولیس کے پاس جا کر یہ خدشہ ظاہر کیا تھا کہ خرم ان کے بچوں کو 'ریڈیکلائز' کر رہا ہے
Sentence
برطانوی وزیراعظم ٹریزا مے نے پیر کو اپنے پیغام میں کہا ہے کہ برطانوی اقدار ان مبلغین اور نفرت کے حامیوں کی جانب سے پیش کی جانے والی کسی بھی چیز سے برتر ہیں
Sentence
منگل کو انگلینڈ میں سنیچر کی شب حملے میں ہلاک ہونے والوں کی یاد میں ایک منٹ کی خاموشی بھی اختیار کی جائے گی
Sentence
خیال رہے کہ لندن برج اور بورو مارکیٹ میں حملے برطانیہ میں گذشتہ تین ماہ میں دہشت گردی کی تیسری کارروائی ہے اور ان میں سے دو کا ہدف لندن ہی تھا
Sentence
مارچ میں لندن کے ویسٹ منسٹر برج پر اسی قسم کے حملے میں پانچ افراد ہلاک ہوئے تھے جبکہ مئی میں مانچیسٹر میں ایک کنسرٹ کے بعد ہونے والے خودکش دھماکے میں 22 افراد مارے گئے تھے
Sentence
ان واقعات کے بعد اب دریائے ٹیمز پر ویسٹ منسٹر، لیمبتھ اور واٹرلو کے پلوں پر فٹ پاتھوں کے ساتھ رکاوٹیں نصب کر دی گئی ہیں تاکہ کوئی گاڑی فٹ پاتھ پر نہ چڑھ سکے