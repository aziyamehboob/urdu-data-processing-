
Sentence
چین کے سرکاری اخبار 'گلوبل ٹائمز' نے اپنے ایک ادارتی مضمون میں لکھا ہے کہ انڈیا میں ہندو قوم پرستی کی لہر نے چین کے سلسلے میں انڈیا کی پر امن پالیسی کو اپنی گرفت میں لے لیا ہے
Sentence
مضمون نگار نے لکھا ہے ہندو قوم پرستی انڈیا کو جنگ کی طرف دھکیل رہی ہے
Sentence
مضمون میں لکھا ہے کہ اگر مذہبی قوم پرستی انتہا پسندی میں تبدیل ہو گئی تو مودی حکومت کچھ نہیں کر سکے گی بالکل اسی طرح جس طرح وہ  2014 میں اقتدار میں آنے کے بعد مسلمانوں کے خلاف پر تشدد واقعات کو روکنے میں ناکام ہوئی
Sentence
  اخبار نے لکھا ہے کہ انڈیا چین کو اپنا حریف اور دشمن تصور کرتا ہے اور وہاں یہ تصور پھیلایا جا رہا ہے کہ چین چاروں طرف سے گھیر رہا ہے
Sentence
 'بیلٹ اینڈ روڈ منصوبے میں انڈیا کو شامل ہونے کی دعوت دینے کے باوجود انڈیا اس بات پر بضد ہے کہ یہ پروجیکٹ اسے محصور کرنے کی چین کی عسکری حکمت عملی کا حصہ ہے
Sentence
'اخبار نے لکھا ہے کہ ’بہت سے انڈین 1962 کی جنگ میں شکست سے نکل نہیں سکے ہیں
Sentence
 یہ شکست ان کے لیے ایک مسلسل درد بن گئی ہے جو انھیں چین کے خلاف متحد کرتی ہے
Sentence
 چین سے انتقام لینے کے جذبات ایک عرصے سے فروغ پا رہے تھے
Sentence
 وزیر اعظم نریندر مودی کے انتخاب کے بعد ملک میں قوم پرستی کی لہر کو مزید ہوا ملی ہے
Sentence
 وہ بڑھتی ہوئی ہندو قوم پرستی کا فائدہ اٹھا کر اقتدار میں آئے
Sentence
 اس سے انڈیا میں قدامت پسندی کے تصورات کا اثر بڑھ گیا ہے
Sentence
‘اخبار کے مطابق 'اب حکومت پر زور پڑ رہا ہے کہ وہ اپنے خارجی تعلقات بالخصوص چین اور پاکستان جیسے ملکوں کے ضمن میں سخت گیر رویہ اختیار کرے
Sentence
 چین کی سرحد پر موجودہ تنازع دراصل ہندو قوم پرستوں کی ایما پر ہی شروع کیا گیا ہے
Sentence
‘اخبار نے لکھا ہے کہ انڈیا نے اپنی چین پالیسی کو بڑھتی ہوئی قوم پرستی کے ہاتھوں اغوا ہونے سے روکنے کے لیے دانشمندی کا استعمال نہیں کیا
Sentence
 'اس سے خود انڈیا کے مفاد خطرے میں پڑ گئے ہیں
Sentence
 انڈیا اگر محتاط نہیں رہا تو ہندو قوم پرستی دونوں ملکوں کو جنگ میں دھکیل دے گی
Sentence
' اس دوران انڈیا کی وزیر خارجہ سشما سوراج نے چین کے اس مطالبے کو مستر کر دیا ہے کہ انڈیا کے فوجی ڈوکلام کے متنازع خطے سے واپس جائیں
Sentence
 ایک بیان میں سشما سوراج نے کہا کہ 'بھارت کے فوجی وہاں سے پیچھے ہٹ جائیں گے بشرطیکہ چین کے فوجی بھی وہاں سے واپس جائیں
Sentence
'انھوں نے کہا کہ ڈوکلام کے اس خطے کے بارے میں ایک سمجھوتہ ہوا تھا جس کے مطابق کسی طرح کی تبدیلی بھارت چین اور بھوٹان تینوں ملکوں کے اتفاق رائے سے ہی ہو گی
Sentence
 انھوں نے کہا کہ انڈیا چین سے بات چیت کے لیے ہمیشہ تیار ہیں لیکن وہ ڈوکلام سے یکطرفہ طور پر اپنی فوج کو پیچھے نہیں ہٹائیں گے
Sentence
 اس دوران بھوٹان کے متنازع خطے ڈوکلام میں انڈین فوجیوں کے داخل ہونے کے ایک مہینے بعد بھی چین اور انڈیا کے درمیان تعطل برقرار ہے
Sentence
 دونوں ملکوں کے فوجی ایک دوسرے کے مقابل کھڑے ہیں
Sentence
ڈوکلام خطے کو چین اپنی زمین کہتا ہے جبکہ بھوٹان کا کہنا ہے یہ زمین اس کی ہے
Sentence
 انڈیا کا کہنا ہے کہ اس کی فوج بھوٹان کی درخواست پر اس کی زمین کا تحفظ کرنے کے لیے ڈوکلام میں داخل ہوئی ہے
Sentence
 چین انڈیا پر زور دے رہا ہے کو وہ اپنے فوجیوں کو اپنی سرحدوں میں واپس بلائے
Sentence
 دونوں ملکوں میں کشیدگی کافی بڑھ گئی ہے