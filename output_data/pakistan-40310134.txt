
Sentence
 شدت پسندی سے متاثر پاکستان کے قبائلی علاقے شمالی وزیرستان ایجنسی میں انڈسٹریل اسٹیٹ قائم کی جا رہی ہے جو افغانستان اور وسطی ایشیا سے منسلک ہوگی اور اس کے لیے زمین حاصل کر لی گئی ہے لیکن مقامی قبائل زمین کے حصول کو متنازعہ قرار دے رہے ہیں
Sentence
  یہ صنعتی بستی یا انڈسٹریل اسٹیٹ میرعلی میرانشاہ روڈ پر کوئی پانچ ہزار کنال پر قائم کی جا رہی ہے جس کے لیے ابتدائی کام مکمل کر لیا گیا ہے
Sentence
اس انڈسٹریل اسٹیٹ کے لیے تمام قبائلی علاقوں کے سروے کیے گئے اور پھر شمالی وزیرستان ایجنسی کو منتخب کیا گیا
Sentence
 اس منصوبے پر تین سے چار ارب روپے خرچ ہوں گے اور یہ صنعتی بستی دو ہزار انیس تک فعال ہو سکے گی
Sentence
 فاٹا سیکریٹریٹ کے ترجمان عبدالسلام وزیر نے بی بی سی کو بتایا کہ قبائلی علاقوں میں بڑی مقدار میں معدنیات ہیں جس سے وابسطہ صنعتیں یہاں ترجیحی بنیاد پر قائم کی جا سکیں گی
Sentence
 انھوں نے کہا کہ اس انڈسٹریل اسٹیٹ پر کام ایک دو ماہ میں شروع کر دیا جائے گا جس سے مقامی سطح پر روزگار کے مواقع پیدا ہو سکیں گے
Sentence
 عبدالسلام وزیر نے بتایا کہ یہ علاقہ پاک افغان سرحد پر غلام خان سے متصل ہے جو افغانستان اور پھر وسطی ایشیا سے ملتا ہے، اس لیے یہ صنعتی بستی قومی سطح پر نہیں بلکہ بین الاقوامی سطح پر کام کرے گی اور مستقبل میں ہو سکتا ہے کہ اسے سی پیک کا حصہ بنا دیا جائے
Sentence
انھوں نے کہا کہ خیبر پختونخوا حکومت نے بھی اس منصوبے میں دلچسپی ظاہر کی ہے اور ایک وفد بھی علاقے کا دورہ کر چکا ہے
Sentence
 یہ صنعتی بستی جس زمین پر تجویز کی گئی ہے اس مقامی قبیلے کے لوگ متنازعہ قرار دے رہے ہیں اور ان کا کہنا ہے کہ وہ شمالی وزیرستان میں فوجی آپریشن کی وجہ سے نقل مکانی پر مجبور ہو گئے تھے اور ان کی غیر موجودگی میں بعض عناصر نے پولیٹکل انتظامیہ سے مل کر ان کی زمین بیچ دی ہے
Sentence
اس قبیلے کے ایک رکن مشیر خان وزیر نے کہا کہ یہ شاملات کی زمین  تین دیہات حکیم خیل، مبارک شاہی اور پیران کلے کے لوگوں کی ہے جبکہ باہر سے آئے کچھ لوگ اس پر قابض ہوکر زمین بیچ رہے ہیں
Sentence
 انھوں نے کہا کہ انھوں نے زمین کچھ لوگوں کو کرائے پر دی تھی لیکن اب انھوں نے ہی اعلی حکام سے مل کر سودا کر دیا ہے
Sentence
 مشیر خان نے بتایا کہ انھوں نے پشاور ہائی کورٹ میں درخواست دے رکھی ہے جبکہ پولیٹکل ایجنٹ کے فیصلے کے خلاف انھوں نے کمشنر پشاور ڈویژن کی عدالت میں اپیل کی ہے
Sentence
 مشیر خان نے بتایا کہ وہ اس کے خلاف ہر سطح پر جائیں گے اور اپنے حق پر کسی کو قبضہ نہیں کرنے دیں گے
Sentence
 اس بارے میں فاٹا سیکریٹیریٹ کے ترجمان عبدالسلام وزیر نے کہا کہ ان کے ریکارڈ کے مطابق یہ زمین متنازعہ نہیں ہے
Sentence
 شمالی وزیرستان سے تعلق رکھنے والے سول سوسائٹی کے اہم رکن محسن داوڑ نے بی بی سی کو بتایا کہ شمالی وزیرستان ایجنسی میں جتنے بھی کام ہو رہے ہیں ان میں مقامی لوگوں کو اعتماد میں نہیں لیا جا رہا
Sentence
انھوں نے کہا کہ معاملہ عدالت میں ہے تو حکام کو فیصلے کا انتظار کرنا چاہیے تھا اور کسی غریب کو اس کے حق سے محروم کرنا مناسب نہیں ہے
Sentence
 شمالی وزیرستان ایجنسی دیگر قبائلی علاقوں کی طرح شدت پسندی کا شکار رہا جہاں جون 2014 میں فوجی آپریشن ضرب عضب شروع کیا گیا تھا
Sentence
اس آپریشن کے نتیجے میں دس لاکھ سے زیادہ لوگ نقل مکانی پر مجبور ہوئے لیکن اب ایسی اطلاعات ہیں کہ 90 فیصد لوگ واپس اپنے گھروں کو جا چکے ہیں
Sentence
قبائلی علاقوں میں ترقیاتی کام نہ ہونے کے برابر ہیں اب فاٹا اصلاحات کے نتیجے میں اگر قبائلی علاقوں کا خیبر پختونخوا کے ساتھ انضمام ہو جاتا ہے تو مبصرین کے مطابق ان علاقوں میں مزید ترقیاتی منصوبے شروع کیے جا سکتے ہیں