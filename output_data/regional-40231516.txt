
Sentence
انڈیا کے دارالحکومت دہلی میں واقع پریس کلب میں جمعے کو بڑی تعداد میں صحافی حکومت کے خلاف احتجاج کے لیے جمع ہوئے
Sentence
 ملک کے بڑے بڑے سرکردہ صحافی اس احتجاج میں شریک تھے
Sentence
 صحافیوں کا کہنا ہے کہ حکومت پریس کی آزادی ختم کرنا چاہتی ہے
Sentence
 یہ احتجاج ایک ایسے وقت ہوا ہے حب ملک کے تقریباً سبھی چینلز حکومت نواز بن چکے ہیں یا ان کے راگ الاپ رہے ہیں
Sentence
 جو چینلز اور اخبار ابھی تک حکومت کی تابعداری نہیں کر رہے وہ مختلف شکلوں میں دباؤ محسوس کرنے لگے  ہیں
Sentence
اس طرح کی صورتحال ماضی میں کئی عشرے  پہلے ایمرجنسی کے دوران اندرا گاندھی کے دور میں ہوئی تھی اور اس کے بعد ان کے بیٹے راجیو گاندھی نے تقریـباً 30 برس قبل پریس پر قدغن لگانے کی کوشش کی تھی
Sentence
 لیکن صحافیوں کے زبردست احتجاج کے بعد انہیں اپنا قدم پیچھے کھینچنا پڑا تھا
Sentence
جمعے کے احتجاج میں کئی سرکردہ صحافیوں نے خدشہ ظاہر کیا ہے کہ آنے والے دنوں میں ٹی وی چینلوں اور اخباروں کے پروموٹرز اور مالکان کے دفاتر پر چھاپے مارے جا سکتے ہیں
Sentence
 بھارت کی فضا پر اس وقت مذہبی قوم پرستی کا سایہ ہے
Sentence
 مشاہدین کا خیال ہے کہ وزیر اعظم نریندر مودی کی حکومت ہندوستان کے ہر پہلو پر مکمل غلبہ حاصل کرنا چاہتی ہے 
Sentence
 میڈیا بالخصوص ٹی وی چینلز کم و بیش حکومت کے دباؤ میں آ چکے ہیں
Sentence
 اخبارت میں اب بھی حکومت سے سوال کرنے والے مضامین اور اداریے مل جاتے ہیں
Sentence
 لیکن بھارت کی تاریخ میں پہلی بار ایسا ہوا ہے جب میڈیا اپوزیشن کو ختم کرنے پر لگا ہوا ہے
Sentence
 اپوزیشن اور حکومت سے سوال کرنے والوں کو ملک دشمن قرار دیا جاتا ہے 
Sentence
 لیکن ٹی وی چینلوں پر جو تصویریں پیش کی جا رہی ہیں، زمینی حقیقت اس سے مختلف ہے
Sentence
 شمالی ہندوستان میں ہجومی تشدد کی دہشت پھیلی ہوئی ہے
Sentence
 شاید ہی کوئی روز گزرتا ہو جب ہجومی تشدد اور حملے کی کوئی خبر نہ آتی ہو
Sentence
 مویشیوں اور گوشت  کے کاروبار پر رکاوٹ سے لاکھوں لوگ روزی روٹی سے محروم ہو چکے ہیں
Sentence
 حکومتی یونیورسٹیز میں سیٹیں کم کی جا رہی ہیں
Sentence
 مدیہ پردیش سے لے کر راجستھان، مہاراشٹر، گجرات اور تمل ناڈو تک کسانوں میں بے چینی پھیلی ہوئی ہے
Sentence
ماہرین کا خیال ہے بھارت میں زرعی نظام ایک سنگین بحران سے گزر رہا ہے
Sentence
 ہر برس بارہ ہزار سے زیادہ کسان خودکشیاں کر رہے ہیں
Sentence
 لیکن حکومت بڑے بڑے اشتہاروں میں یہ پیغام دے رہی ہے کہ اس حکومت میں کسانوں کی زندگی بلکل بدل گئی ہے
Sentence
 معیشت سست پڑ چکی ہے
Sentence
 ملک کے سب سے کامیاب شعبہ انفارمیشن ٹیکنالوجی مشکلوں کی طرف بڑھ رہا ہے
Sentence
 ہزاروں ملازمتیں وہاں ختم ہو رہی ہیں
Sentence
 ملک میں ملازمتوں کے نئے مواقع بہت کم بن پا رہے ہیں 
Sentence
 مودی حکومت سوال کیا جانا پسند نہیں کرتی
Sentence
 یونیورسٹیز، سول سوسائٹی اور این جی اوز، وہ سارے ادارے جہاں بحث ومباحثے ہوتے ہیں جو رائے عامہ ہموار کرتے اور جو سوالات کرتے ہیں ان کے راستے بند کیے جا چکے ہیں
Sentence
 ماہرین کا خیال ہے حکومت  پریس کو تابع بنانے کی کوشش صرف اس لیے نہیں کر رہی ہے وہ اس سے سوال نہ کرے بلکہ اس لیے بھی کہ وزیر اعظم مودی ملک پر مکمل غلبہ چاہتے ہیں
Sentence
 یہ بھی ممکن ہے کہ حکومت کچھ عرصے کے لیے پورے میڈیا پر غلبہ حاصل کر لے
Sentence
 لیکن جمہوریت کی تاریخ اس بات کی گواہ ہے کہ جس کسی نے بھی اظہار کی آزادی کو سلب کرنے کی کوشش کی ہے اس نے صرف اپنی انگلیاں جلائی ہیں
Sentence
 