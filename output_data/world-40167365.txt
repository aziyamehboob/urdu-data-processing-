
Sentence
سعودی عرب اور مصر کی جانب سے قطر کے ہوائی جہازوں کے لیے اپنی فضائی حدود کو بند کرنے سے خلیج میں  فضائی ٹریفک کے نظام میں وسیع پیمانے پرخلل پڑنے کے خدشات پیدا ہو گئے ہیں
Sentence
سعودی عرب سمیت چھ عرب ممالک نے قطر پر خطے کو غیر مستحکم کرنے کا الزام عائد کرتے ہوئے اس سے سفارتی تعلقات منقطع کرنے کا اعلان کیا ہے جبکہ مصر نے اعلان بھی کیا کہ وہ قطری جہاز اور طیاروں کے لیے اپنے بندرگاہ، فضائی حدود اور ایئر پورٹز بھی بند کر رہا ہے
Sentence
٭ ٭* ٭ ٭ سعودی عرب کے شہری ہوا بازی کے حکام نے اس اعلان کے بعد اپنے ایئر پورٹس پر قطری جہازوں کے اترنے اور فضائی حدود کے استعمال پر پابندی عائد کر دی
Sentence
اس کے علاوہ مصر نے بھی بھی قطر کے ہوائی جہازوں کے لیے اپنی فضائی حدود کو بند کر دیا ہے اور اس کے ساتھ کہا ہے کہ دونوں ممالک کے درمیان تمام پروازوں کو منگل کی صبح گرینج کے معیاری وقت کے مطابق چار بجے غیر معینہ مدت کے لیے روک دیا جائے گا
Sentence
متحدہ عرب امارات میں شامل ریاست ابوظہبی کی سرکاری فضائی کمپنی اتحاد ایئرویز نے منگل کی صبح سے دوحہ کے لیے تمام پروازیں معطل کرنے کا اعلان کیا ہے
Sentence
اتحاد ایئرویز کے اس اعلان کے بعد دبئی کی فضائی کمپنی امارات کے علاوہ بجٹ ایئرلائن فلائی دبئی، بحرین کی گلف ایئر اور مصر کی ایجپٹ ایئر کی جانب سے بھی ایسے ہی اعلانات کیے گئے ہیں
Sentence
اس کے بعدقطر کی قومی ایئر لائن قطر ایئر ویز نے سعودی عرب جانے والی پروازوں کو معطل کر دیا ہے
Sentence
 بی بی سی کے نامہ نگار سائمن ایٹکنسن کا کہنا ہے کہ اس پابندی کا قطر ایئرویز کے آپریشنز پر گہرا اثر پڑے گا جو کہ دبئی، ابوظہبی، ریاض اور قاہرہ کے لیے روزانہ درجنوں پروازیں چلاتی ہے
Sentence
لیکن اصل مشکل ان ممالک کی فضائی حدود استعمال نہ کرنے کی پابندی ہے
Sentence
 اس سے قطری فضائی کمپنی کو اپنے فضائی راستے تبدیل کرنے پڑیں گے جس کا نتیجہ ایندھن کے زیادہ استعمال اور پرواز کے دورانیے میں اضافے کی صورت میں برآمد ہوگا
Sentence
سعودی عرب نے ایک بیان میں قطر پر ’ایرانی حمایت یافتہ شدت پسند گروپوں‘ کے ساتھ  مشرقی علاقوں قطیف اور بحرین میں تعاون کرنے کرنے کا الزام لگایا ہے
Sentence
متحدہ عرب امارات نے قطری سفارت کاروں کو ملک چھوڑنے کے لیے 48 گھنٹے کی مہلت دی ہے
Sentence
سرکاری خبر رساں ادارے ڈبلیو اے ایم کے مطابق ابوظہبی نے دوحہ پر دہشت گرد، انتہا پسند اور مسلکی تنظیموں کی حمایت کا الزام لگایا ہے
Sentence
ملک کی سرکاری فضائی کمپنی اتحاد ایئرویز نے بھی منگل سے دوحہ کے لیے تمام پروازیں روکنے کا اعلان کیا ہے
Sentence
مشاورتی کمپنی کارنرسٹون گلوبل کے ڈائریکٹر غنیم نوسابہ کا کہنا ہے کہ قطر ایئرویز نے خود کو اس خطے میں ایشیا اور یورپ کو ملانے والی فضائی کمپنی کے طور پر منوایا ہے لیکن یورپ کا وہ سفر جس میں پہلے چھ گھنٹے لگتے تھے اب آٹھ سے نو گھنٹوں کا ہو جائے گا جس کا نتیجہ مسافروں کا دیگر کمپنیوں سے رجوع کرنے کی صورت میں نکل سکتا ہے
Sentence
قطر کے ساتھ سفارتی تعلقات مقطع کرنے والے چھ عرب ممالک میں سعودی عرب، مصر، متحدہ عرب امارات، بحرین، لیبیا اور یمن شامل ہیں
Sentence
متحدہ عرب امارات نے قطری سفارت کاروں کو ملک چھوڑنے کے لیے 48 گھنٹے کی مہلت دی ہے
Sentence
ان ممالک کا الزام ہے کہ قطر اخوان المسلمون کے علاوہ دولتِ اسلامیہ اور دیگر شدت پسند تنظیموں کی حمایت کرتا ہے
Sentence
 ستائیس لاکھ  گیارہ ہزار چار سو سینتیس  مربع کلومیٹر  عربی  اسلام  اناسی برس (مرد) اٹھتر برس (خواتین)  قطری ریال سفارتی تعلقات منقطع کرنے کے علاوہ قطر کو سعودی قیادت میں یمن کے حوثی باغیوں کے خلاف سرگرم عسکری اتحاد سے بھی نکال دیا گیا ہے
Sentence
سفارتی تعلقات کے انقطاع کو خلیجی ممالک کے درمیان بڑھتی ہوئی کشیدگی کے طور پر دیکھا جا رہا ہے اور امریکی وزیرِ خارجہ نے ان ممالک سے کہا ہے کہ وہ وہ باہمی تنازعات بات چیت کے ذریعے حل کریں
Sentence
 خیال رہے کہ الجزیرہ ٹی وی نے قطر کی وزارتِ خارجہ کے حوالے سے کہا ہے کہ 'سفارتی تعلقات توڑنے کے اقدامات بلاجواز ہیں اور ایسے دعوؤں اور الزامات کی بنیاد پر کیے گئے ہیں جو حقائق پر مبنی نہیں ہیں
Sentence
'بیان میں یہ بھی کہا گیا ہے کہ یہ فیصلے قطری عوام اور ملک میں مقیم دیگر افراد کی زندگیوں پر اثرانداز نہیں ہوگا
Sentence
سفارتی تعلقات منقطع کرنے کے اعلانات مذکورہ ممالک کی جانب سے قطری نیوز ویب سائٹس بلاک کیے جانے کے واقعے کے دو ہفتے بعد کیے گئے ہیں
Sentence
یہ ویب سائٹس قطری امیر تمیم بن حمد الثانی کے ان بیانات کی آن لائن اشاعت کے بعد بلاک کی گئی تھیں جن میں وہ سعودی عرب پر کڑی تنقید کرتے دکھائی دیے تھے
Sentence
قطری حکومت نے ان بیانات کو جعلی قرار دیا تھا اور اسے 'شرمناک سائبر جرم' کہا تھا