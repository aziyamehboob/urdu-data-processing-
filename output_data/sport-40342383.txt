انگلینڈ اور ویلز میں کھیلی جانے والی چیمپیئنز ٹرافی کے فائنل میں انڈیا کے خلاف شاندار بولنگ کرنے والے پاکستان کرکٹ ٹیم کے فاسٹ بولر محمد عامر 26 جون سے اپنے کاؤنٹی کریئر کا آغاز کرنے والے ہیںیہ پہلا موقع ہے کہ محمد عامر انگلش کاؤنٹی کرکٹ کھیل رہے ہیںخیال رہے کہ ایسیکس کاؤنٹی نے گذشتہ سال نومبر میں محمد عامر سے فرسٹ کلاس کرکٹ اور ٹی 20 میچز کھیلنے کا معاہدہ کیا تھامحمد عامر چیمپیئنز ٹرافی کے اختتام پر ایسیکس کاؤنٹی پہنچ چکے ہیں اور 26 جون سے مڈل سیکس کے خلاف ہونے والا فرسٹ کلاس میچ کھیلیں گےپاکستانی فاسٹ بولر سنہ 2010 میں بھی کاؤنٹی کرکٹ کھیلنے کے قریب تھے لیکن سپاٹ فکسنگ سکینڈل کے نتیجے میں ان پر پانچ سالہ پابندی عائد کردی گئی تھی اور لندن کی ایک عدالت نے انھیں چھ ماہ کی سزا بھی سنائی تھیمحمد عامر گذشتہ سال انٹرنیشنل کرکٹ میں واپس آئے ہیں اور تینوں فارمیٹس میں پاکستان کی نمائندگی کر رہے ہیںپاکستان ہی کے فاسٹ بولر جنید خان بھی اس کاؤنٹی سیزن میں لنکا شائر کی نمائندگی کر رہے ہیںجنید خان سنہ 2011، 2012 اور 2014 میں بھی لنکا شائر کی جانب سے کاؤنٹی کرکٹ کھیل چکے ہیں تاہم موجودہ سیزن میں وہ صرف ٹی 20 میچوں میں حصہ لیں گے