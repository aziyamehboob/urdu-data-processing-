
Sentence
امریکی صدر ڈونلڈ ٹرمپ اور روسی صدر ولادی میر پوتن کے درمیان جرمنی کے شہر ہیمبرگ میں جی20 سربراہی اجلاس کے حاشیے پر پہلی ملاقات ہوئی ہے
Sentence
 ٹرمپ نے پوتن سے کہا: 'آپ سے ملنا اعزاز کی بات ہے،' جس کے جواب میں پوتن نے کہا: 'مجھے آپ سے مل کر خوشی ہوئی ہے
Sentence
'سوا دو گھنٹے پر محیط ملاقات کے بعد فریقین نے ان موضوعات کی فہرست دی جن پر بات ہوئی
Sentence
 ان میں امریکی انتخابات میں مبینہ روسی مداخلت بھی شامل ہے
Sentence
 ٹرمپ نے ملاقات سے قبل نامہ نگاروں کو بتایا: 'پوتن اور میں نے مختلف موضوعات پر بات ہو گی، اور میرا خیال ہے کہ یہ خاصی اچھی ملاقات رہے گی
Sentence
'پوتن نے ایک ترجمان کی وساطت سے کہا کہ وہ ٹرمپ سے پہلے فون پر بات کر چکے ہیں لیکن وہ بنفسِ نفیس ملاقات جیس نہیں ہوتی
Sentence
 اس موقعے پر دونوں نامہ نگاروں کے سوال نظرانداز کے کمرے کے اندر چلے گئے
Sentence
 ملاقات کے بعد پوتن نے کہا: 'میری امریکی صدر سے طویل بات ہوئی ہے
Sentence
 ہم نے بہت سے موضوعات پر بات کی ہے جن میں یوکرین، شام اور دوسرے مسائل شامل ہیں
Sentence
 اس کے علاوہ کچھ دو طرفہ مسائل پر بھی بات ہوئی
Sentence
'تاہم فریقین کے درمیان اس پر اتفاق نہیں تھا کہ ملاقات میں روس کی جانب سے ہیکنگ کے الزام پر گفتگو کا نتیجہ کیا نکلا
Sentence
روسی وزیرِ خارجہ سرگے لاوروف نے کہا کہ صدر ٹرمپ نے تسلیم کیا کہ یہ الزامات درست نہیں ہیں
Sentence
 تاہم امریکی وزیرِ خارجہ ریکس ٹلرسن کے مطابق دونوں رہنماؤں کے درمیان اس معاملے پر 'ٹھوس' بات ہوئی، اور صدر ٹرمپ نے صدر پوتن پر کئی مواقع پر دباؤ ڈالا
Sentence
 البتہ انھوں نے کہا کہ یہ واضح نہیں ہے کہ دونوں ملک اس بات پر کبھی اتفاقِ رائے حاصل کر سکیں گے
Sentence
 'میرا خیال ہے کہ صدر کی توجہ اس بات پر مرکوز ہے کہ ہم فی الوقت اس اختلافِ رائے سے کیسے آگے بڑھیں
Sentence
'ٹلرسن نے یہ بھی کہا کہ دونوں صدور نے شام کے مستقبل پر بھی بات کی اور اس بارے میں مشترکہ باتوں پر گفتگو ہوئی
Sentence
  جی 20 کے اجلاس سے قبل ہیمبرگ میں بہت بڑا مظاہرہ بھی ہوا ہے جس کا عنوان تھا ’جہنم میں خوش آمدید‘
Sentence
 تجزیہ کاروں کا کہنا ہے کہ جرمنی میں جدید ٹیکنالوجی کے صنعتی گڑھ ہیمبرگ میں جی 20 کا اجلاس منعقد کر کے چانسلر  انگیلا میرکل یہ ثابت کرنے کی کوشش کر رہی ہیں کہ ایک جمہوری معاشرے میں مظاہرے برداست کرنے کے صلاحیت ہونی چاہیے
Sentence
 تاہم ان مظاہروں سے جی20 کے سربراہی اجلاس سے منسلک کئی تقریبات متاثر ہوئی ہیں
Sentence
 جی 20 کے سربراہ اجلاس کے حوالے سے اپنی ترجیحات کے بارے میں مسٹر پوتن نے بھی ایک جرمن اخبار میں جو مضمون لکھا ہے اس میں انھوں نے امریکہ سے کہا ہے وہ روس پر لگائی جانے والی وہ پابندیاں اٹھائے جو 2014 میں روس کی جانب سے کرائمیا کو اپنا حصہ بنانے کے بعد لگائی گئی تھیں
Sentence
      اس کے علاوہ مسٹر پوتن نے ماحولیات کے حوالے سے پیرس معاہدہے کی پرزور حمایت کا بھی کہا ہے اور اسے ’ماحولیات سے متعلق طویل المدت قانون سازی کی بنیاد‘ قرار دیا تھا
Sentence
 یاد رہے کہ صدر ٹرمپ امریکہ کو پہلے ہی پیریس معاہدے سے نکال چکے ہیں
Sentence
  اگرچہ اس مضمون میں مسٹر پوتن نے شام کا زیادہ ذکر نہیں کیا، تاہم یہ بات کسی سے ڈھکی چھپی نہیں کہ امریکہ شام میں کچھ حکومت مخالف گروہوں کی مدد کر رہا ہے جبکہ ماسکو صدر بشارالاسد کا سب سے بڑا حمایتی ہے