
Sentence
سپریم کورٹ نے پاکستان تحریک انصاف کے چیئرمین عمران خان کو کرکٹ سے کمائی گئی رقم کی تفصیلات اور غیر ملکی دوروں کے دوران پاکستان کرکٹ بورڈ سے حاصل کی گئی آمدنی کے بارے میں رپورٹ جمع کروانے کا حکم دیا ہے
Sentence
عدالت نے یہ بھی حکم دیا ہے کہ عمران خان نے سنہ 1973 سے لے کر سنہ 1983 تک پیسہ کمایا بھی یا نہیں اور اگر پیسہ کمایا ہے تو اس کی تفصیلات بھی دینی ہوں گی
Sentence
چیف جسٹس میاں ثاقب نثار کی سربراہی میں سپریم کورٹ کے تین رکنی بینچ نے عمران خان کی نا اہلی اور پاکستان تحریک انصاف کو ممنوعہ ذرائع سے ملنے والی غیر ملکی امداد سے متعلق درخواستوں کی سماعت کی
Sentence
٭ ٭ ٭ یہ درخواستیں حکمراں جماعت کے رہنما حنیف عباسی کی طرف سے دائر کی گئی تھیں
Sentence
سپریم کورٹ نے کہا ہے کہ عمران خان نے لندن میں فلیٹ کی خریداری کے لیے رقم کس طرح ادا کی اس کی تفصیلات بھی بتائیں
Sentence
عمران خان کے وکیل کی غیر حاضری پر سپریم کورٹ نے برہمی کا اظہار کرتے ہوئے کہا کہ اگر اگلی سماعت پر اُن کی طرف سے وکیل پیش نہ ہوئے تو پھر عمران خان کو طلب کرنا پڑے گا جو عدالت میں آکر اپنی اور اپنی جماعت کے بارے میں سپریم کورٹ کو آگاہ کریں گے
Sentence
سابق اٹارنی جنرل انور منصور ان درخواستوں میں عمران خان کی نمائندگی کر رہے ہیں اور عدالت کو اس بارے میں بتایا گیا ہے کہ وہ علاج کی غرض سے بیرون ملک گئے ہوئے ہیں
Sentence
پاکستان تحریک انصاف کے ایک اور وکیل نعیم بخاری نے عدالت سے درخواست کی کہ اگر بینچ اجازت دے تو وہ انور منصور کی جگہ دلائل دینے کو تیار ہیں جس پر چیف جسٹس نے کہا کہ دلائل صرف ایک روز کے لیے نہیں بلکہ اس وقت تک عدالت میں پیش ہونا پڑے گا جب تک ان درخواستوں پر فیصلہ نہیں آجاتا
Sentence
چیف جسٹس نے نعیم بخاری سے استفسار کیا کہ اُنھوں نے وعدہ کیا تھا کہ ٹیکس ریٹنز کی تمام تفصیلات جمع کروا دیں گے جس پر نعیم بخاری کا کہنا تھا کہ وہ اپنے وعدے پر قائم ہیں اور جلد ہی تفصیلات عدالت میں جمع کروا دی جائیں گی
Sentence
 اس پر چیف جسٹس نے ریمارکس دیتے ہوئے کہا کہ عمران خان ایک عوامی شخصیت ہیں اور وہ کہتے ہیں کہ چوری کا سراغ لگایا جانا چاہیے تو یہی اصول ان پر بھی لاگو ہونا چاہیے
Sentence
نعیم بخاری کا کہنا تھا کہ وہ ہلکے پھلکے انداز میں کچھ بات کرنا چاہتے ہیں لیکن ایسا لگتا ہے کہ مائی لارڈ خفا ہیں جس پر چیف جسٹس کا کہنا تھا کہ وہ کسی سے ناراض نہیں ہیں بلکہ وہ قانون کی بات کر رہے ہیں
Sentence
پاناما لیکس سے متعلق جے آئی ٹی کی رپورٹ سپریم کورٹ میں جمع ہونے کے بعد منگل کی سماعت کے دوران حکمراں جماعت سے تعلق رکھنے والے ارکان پارلیمینٹ کے چہروں پر تناؤ نظر آرہا تھا جبکہ پاکستان تحریک انصاف کے رہنما بھی مطمئن دکھائی نہیں دے رہے تھے
Sentence
پی ٹی آئی کے رہنما اس وقت اچانک اپنی نشستوں سے کھڑے ہوگئے جب وکیل کے نہ آنے پر عدالت نے کہا کہ ’ہم کل عمران خان کو طلب کر لیتے ہیں‘
Sentence
پاکستان تحریک انصاف کی قانونی ٹیم میں شامل فیصل چوہدری روسٹم پر آئے اور اُنھوں نے استدعا کی کہ عمران خان کو طلب نہ کیا جائے
Sentence
عدالت نے ان درخواستوں کی سماعت 13 جولائی تک ملتوی کردی
Sentence
 سماعت کے دوران دونوں جماعتوں کے رہنماؤں کے درمیان تناؤ موجود رہا اور اُن میں سے کسی بھی رہنما نے مخالف جماعت کے رہنما سے کوئی بات نہیں کی