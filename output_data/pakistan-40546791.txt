
Sentence
چند روز پہلے بھاٹی کی ایک گلی سے گزرتے ہوئے 'محمود و ایاز بیکری'  کا بورڈ نظر سے گزرا
Sentence
 دل ہی دل میں بہت خوش ہوئی کہ ابھی تک ہمیں اپنے ہیرو یاد ہیں، پھر اس پرانے سبق کی جگہ نئے پڑھائے گئے آموختے یاد آئے کہ یہ غزنوی، محمد بن قاسم، ابنِ زیاد وغیرہ ہمارے ہیرو نہیں
Sentence
 یہ تو اپنے ہی کسی کام سے آتے تھے
Sentence
محمود غزنوی کو غالباً پرانے مندر وغیرہ دیکھنے کا شوق تھااور نوادرات میں دلچسپی تھی اس لیے وہ اکثر ان نواحات میں تشریف لاتے تھے اور جی بھر کے دونوں شوق پورے کرتے تھے
Sentence
 محمد بن قاسم کے بارے میں بھی نئی تحقیق نے ثابت کیا کہ ہیرو نہیں
Sentence
 شہاب الدین غوری کے بارے میں تو سب ہی جاتے ہیں کہ ان کی چچی کے گہلڑ کہیں دہلی کے مضافات میں سلطان پور کے پاس آباد تھے وہ پہلی بار آیا تو یوں ہی سرسری سا مل کر گیا اور آئندہ آنے کا وعدہ کر گیا
Sentence
 اگلی بار آیا تو بس پھر یہیں کا ہو رہا
Sentence
 اب اگر کوئی شخص اپنی مرحومہ چچی کے گہلڑ بچوں سے اتنی محبت کرتا تھا تو اسے صاف صاف بتا نا چاہیے تھا
Sentence
 مگر جو ڈھونگ رچایا اس کی وجہ سے ایسے انسان کو ہم بالکل ہیرو نہیں مانتے
Sentence
 خاندانِ غلاماں والے سب ہمیں ایک آنکھ نہیں بھاتے کچھ ان کی رنگین مزاجیوں کے قصے سن سن کر بھی طبیعیت اوب گئی
Sentence
 مغلوں کا تو نام ہی مت لیجیے، اکیلا اورنگ زیب ہی بہت کافی ہے سب سے بدظن کرنے کو
Sentence
 مرے پہ سو درے یہ ہوئے کہ ہمارے ابا کے چچا کی پہلی بیگم کے پچھلا سسرال مرزا بیگ
Sentence
 ایلو! ایسے جلاد لوگ تھے بیچاری کو سہما سہما کے سوکھا دیا
Sentence
 قسمت کی مار سے وہ صاحب مرے اور ان کی دوسری شادی ہوئی
Sentence
 یعنی مغلوں میں تو کوئی ہیرو ہو ہی نہیں سکتا
Sentence
 ان کے بعد تو ہم نے مار ہی کھائی اور کوئی سو سال بعد جا کے کہیں قائدِ اعظم کی شکل نظر آئی
Sentence
 یوں تو ہماری پوری کوشش ہے کہ قائدِ اعظم کو بھی قومی ہیرو نہ مانیں لیکن مجبوری ہے
Sentence
 واہگے کے بارڈر پہ ادھر گاندھی جی کی تصویر لگی ہے ادھر کیا لگائیں
Sentence
 میری آپ کی فوٹو تو ٹانگ نہیں سکتے اس لیے فی الحال ہم قائدِ اعظم کو بابائے ملت تسلیم کیے ہوئے ہیں
Sentence
 علامہ اقبال کی شاعری ایک تو مشکل بہت ہے پھر اس میں جو مخبریاں انھوں نے کر دی ہیں وہ ہمیں پھنسائیں گی 
Sentence
 مثلاَہم جو جیتے تھے تو جنگوں کی مصیبت کے لیے اور مرتے تھے تیرے نام کی عظمت کے لیے اور مزید یہ کہپر تیرے نام پہ تلوار اٹھائی کس نے
Sentence
بات جو بگڑی ہوئی تھی وہ بنائی کس نے
Sentence
ایں
Sentence
 مروا گئے
Sentence
 وہ تو شکر ہے کہ ان کی زبان اتنی ادق اور علامات اتنی ثقیل ہیں کہ اکثرکو سمجھ نہیں آتی کہ مطلب کیا ہے ورنہ دھرے گئے تھے
Sentence
 لیکن سمجھنے والے سمجھ گئے
Sentence
 اقبال کو آہستہ آہستہ منظر سے ہٹایا گیا
Sentence
 اقبال ڈے کی چھٹی غائب کی گئی، مزارِ اقبال پہ تالا لگ گیا
Sentence
 یہ جو ائیر پورٹس، میڈیکل کالج، اور چند آبادیوں کے نام اقبال پہ ہیں یہ بھی ہم بھول بھال جائیں گے
Sentence
 مگر مسئلہ یہ ہے کہ ایک ہیرو پہ اتنی بڑی قوم کب تک گزارا کرے
Sentence
 ساٹھ کی دہائی میں فلموں کا آسرا تھا
Sentence
 وحید مراد اور محمد علی ہی مل گئے تھے
Sentence
 اب تو وہ بھی نہیں رہے
Sentence
 اللہ اللہ کر کے عدنان سمیع اور فواد خان پیدا ہوئے تو کمبختوں نے ایک کو کچھ اور دوسرے کو کچھ اور بنا دیا
Sentence
 یعنی یہ سہارے بھی گئے
Sentence
 کھلاڑیوں کو ہیرو بنایا تو ایک تو عمران خان بن گئے اور باقیوں کو شیمپو والے لے اڑے
Sentence
 کوئی واشنگ پاؤڈر بیچنے لگے اور کوئی مضرِ صحت مشروبات پلانے پہ مصر ہوگئے
Sentence
 ارے یاد آیا، کچھ اور ہیرو بھی تھے مگر وہ پراپرٹی ڈیلر ہو گئے
Sentence
 ڈاکٹر عبدالسلام کا یہ ہے کہ فزکس میں میرے نمبر کچھ زیادہ اچھے نہیں آئے اس لیے مجھے ان کے کام سے کچھ خاص دلچسپی نہیں
Sentence
 بھلے لیتے پھریں نوبل پرائز! شرمین عبید چنائے نے ابھی تک فیس بک پہ میری دوستی کی درخواست قبول نہیں کی ، ہنہہ! اور رہ گئی ملالہ، تو بھئی، پاگل کسی اور کو بنانا، ہم جانتے ہیں اتنے چھوٹے بچوں کو جنھیں گھر میں مہنگا گلاس نہیں اٹھانے دیا جاتا اتنا بڑا ایوارڈ کیوں دیا جا رہا ہے 
Sentence
 کچھ نہ کچھ دال میں کالا ہو گا!حالیہ صورتِ حال یہ ہے کہ سیاست، ادب، سائنس، علم، فنونِ لطیفہ ، کھیل، اداکاری، کسی شعبے میں ہمارے پاس کوئی ہیرو موجود نہیں
Sentence
پچھلے دنوں پاکستان کرکٹ ٹیم نے اچانک چیمپیئنز ٹرافی جیتی تو میں پہلے تو ہنسی اور پھر روئی
Sentence
 ہنسی اس لیے کہ یہ غیر متوقع فتح، بالکل پچھلے ہیروز سے ملتی جلتی ہے اور روئی اس لیے کہ ان بے چاروں کی مٹی پلید ہونے کا وقت بھی ہوا چاہتا ہے
Sentence
 کہتے ہیں، تاریخ ہمیشہ فاتح لکھواتا ہے اس لیے تاریخ ہمیشہ جھوٹی ہوتی ہے
Sentence
 مگر شاید جس وقت ایک گروہ قوم سازی کے دور سے گزر رہا ہو، کچھ ہیروز کو ہیرو رہنے دینا چاہیے، یا نئے ہیرو بننے دینا چاہیے
Sentence
 مکمل تو کوئی انسان نہیں لیکن راستے میں اگر سنگِ میل گڑے نظر آتے رہیں تو سفر آسان ہو جاتا ہے ورنہ تاریخ کی بھول بھلیوں میں جو قافلے بھٹک جائیں انہیں منزل کبھی نہیں ملتی