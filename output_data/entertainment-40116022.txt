
Sentence
امریکی ٹی وی چینل سی این این نے اپنی ایک خاتون کامیڈیئن کو ڈونلڈ ٹرمپ کی سربریدہ تصویر پوسٹ کرنے پر سال نو کی مناسبت سے اپنے پروگرام 'نیو ایئر' سے نکال دیا ہے
Sentence
چینل نے اس سے متعلق اپنی ایک ٹویٹ میں لکھا: 'سی این این نے سال نو کی مناسبت سے اپنے پروگرام نیو ایئر کے تعلق سے کیتھی گرفن کے ساتھ اپنے معاہدے کو ختم کر دیا ہے
Sentence
'گرفن صدر ڈونلڈ ٹرمپ کی سخت ترین ناقد رہی ہیں
Sentence
 انھوں نے مسٹر ٹرمپ سے متعلق مذکورہ  تصویر کو منگل کے روز ایک ٹویٹ میں پوسٹ کیا تھا
Sentence
اس تصویر پر لوگوں نے جب غم و غصے کا اظہار کیا تو کیتھی گرفن نے معذرت پیش کی اور کہا کہ یہ واضح ہو چکا ہے کہ ہر ایک اس تصویر کو بطور طنز پسند نہیں کر رہا ہے
Sentence
صدر ڈونلڈ ٹرمپ نے اس تصویر پر سخت ناراضگی ظاہر کی اور کہا: 'کیتھی گرفن کو اپنے آپ پر شرم آنی چاہیے
Sentence
 میرے بچے، خاص طور پر میرے 11 سالہ بیٹے بیرن کو اس تصویر سے شدید تکلیف پہنچی ہے
Sentence
'کیتھی گرفن نے اس کے لیے معذرت کے طور پر ایک ویڈیو بھی ٹویٹر پر پوسٹ کیا جس میں انھوں نے 'معافی طلب کی اور کہا کہ میں نے ایک حد پار کی
Sentence
'ان کا کہنا تھا:' تصویر کافی تکلیف دہ ہے
Sentence
 میں سمجھ سکتی ہوں اس سے لوگ کیسے متاثر ہورہے ہیں
Sentence
 یہ مزاحیہ نہیں ہے، میں سمجھ گئی ہوں
Sentence
 میں آپ سے معافی کی طلب گار ہوں
Sentence
'56 سالہ ایمی ایوارڈ یافتہ گرفن نے کہا کہ انھوں نے فوٹوگرافر ٹیلر شییلڈز سے انٹرنیٹ پر تمام ایسی تصویروں کو ڈیلیٹ کرنے کو کہا ہے
Sentence
لرزہ خیز کرنے والی اس تصویر کے تعلق سے، ہلیری کلنٹن کی بیٹی  چیلسی کلنٹن سمیت، کئی نامور شخصیات نے  آن لائن پر زبردست نکتہ چینی کی
Sentence
چیلسی نے ٹویٹ کیا:'صدر کے قتل سے متعلق کوئی بھی مذاق  کبھی بھی طنز کے زمرے میں نہیں آتا
Sentence
' این بی سی نیوز کے مطابق ٹرمپ کی اہلیہ ملینیا نے کہا کہ ' میں اس شخص کی ذہن صحت کے بارے میں سوچ رہی ہوں جس نے بھی ایسا کیا ہے
Sentence
' امریکہ کی کئی دیگر سماجی اور سیاسی شخصیات نے بھی اس تصویر کے خلاف آواز اٹھائی اور کہا ہے کہ نکتہ چینی کرنے کی بھی ایک حد ہوتی ہے اور کسی کو بھی اس حد کو پار نہیں کرنا چاہیے
Sentence
گرفن کے کے ساتھی ٹی وی میزبان اینڈرسن کوپر نے بھی اس تصویر کے تعلق سے ناراضگی ظاہر کی اور کہا کہ یہ کسی بھی حال میں نا قابل قبول ہے
Sentence
   کیتھی گرفن کو جب احساس ہوا کہ ان کی تصویر پر شدید نکتہ چینی ہورہی ہے اور سبھی لوگ اس کو پسند نہیں کر رہے ہیں تو انھوں نے پھر ٹویٹ کیا اور کہا واضح طور پر وہ کسی بھی طرح کسی بھی جانب سے تشدد کی حمایت نہیں کرتی ہیں
Sentence
انھوں نے اپنی ٹویٹ میں لکھا: 'میں صرف مذاق بنانے والے سربراہ کا مذاق اڑا رہی ہوں بس
Sentence
'   