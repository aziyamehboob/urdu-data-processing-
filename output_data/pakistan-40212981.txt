چین کی وزارت خارجہ کا کہنا ہے اسے بلوچستان سے اغوا ہونے والے اپنے باشندوں کی ہلاکت کی خبروں پر تشویش ہے اور اس حوالے سے مزید معلومات حاصل کی جا رہی ہیں چینی خبر رساں ادارے ژنہوا چینی وزراتِ خارجہ کی ترجمان ہوا چن ینگ کا کہنا ہے کہ ’ہم نے اس حوالے سے اطلاعات کا نوٹس لیا گیا ہے اور ہمیں اس پر شدید تشویش بھی ہے‘* ان کا کہنا تھا کہ ’ہم گذشتہ کئی دنوں سے مغویوں کو بازیاب کروانے کی کوشش کر رہے تھے چینی حکام ان خبروں کی تصدیق کرنے کی کوشش کر رہے ہیں اور متعلقہ پاکستان حکام سے بھی رابطے میں ہیں‘ترجمان کا مزید کہنا تھا کہ ’چین شہریوں کے اغوا اور کسی بھی قسم کے تشدد اور دہشت گردی کی سختی سے مخالفت کرتا ہے‘یاد رہے کہ نام نہاد اسلامی شدت پسند تنظیم دولت اسلامیہ کا کہنا ہے کہ مئی کے اواخر میں پاکستان کے جنوب مغربی علاقے سے اغوا کیے جانے والے دو  چینی شہریوں کو ہلاک کر دیا گیا ہے دولتِ اسلامیہ سے وابستہ نیوز ایجنسی اعماق نے عربی زبان میں ٹیلیگرام میسیجنگ ایپ پر ایک بیان کے ذریعے اس کی ذمہ داری قبول کی ہے تاہم پاکستانی حکام کی جانب سے چینی باشندوں کی ہلاکت کے حوالے سے تاحال تصدیق نہیں کی گئی کوئٹہ میں بی بی سی کے نامہ نگار کے مطابق پولیس نے انھیں بتایا ہے کہ چینی باشندے ایک لینگویج سینٹر میں چینی زبان پڑھاتے تھے اور وہیں سے انھیں اغوا کیا گیا تھاانھیں اس وقت پرغمال بنایا گیا تھا جب وہ ادارے سے باہر نکل رہے تھے تاہم ان کے ساتھ موجود ایک اور چینی خاتون بچ نکلنے میں کامیاب رہیں تھیں اس وقت کسی بھی تنظیم نے ان دونوں افراد کے اغوا کرنے کی ذمہ داری قبول نہیں کی تھی تاہم اب دولتِ اسلامیہ کی جانب سے انھیں ہلاک کرنے کا دعویٰ کیا گیا ہےخیال رہے کہ پاکستانی فوج نے ان کے اغوا کے بعد بلوچستان میں مستونگ کے علاقے میں دولتِ اسلامیہ سے منسلک شدت پسندوں کے خلاف آپریشن بھی کیا تھا بلوچستان میں بعض علیحدگی پسند اور اسلامی شدت پسند تنظیمیں بیرونی ممالک کے شہریوں  کو تاوان کے لیے بھی اغوا کرتی رہی ہیںشدت پسند تنظیم دولت اسلامیہ کو افغانستان کے بعض علاقوں پر کنٹرول حاصل ہے اور وہ 2015 کے بعد سے ہی پاکستان میں بھی اپنی گرفت مضبوط کرنے کی کوشش کرتی رہی ہے   چین پاکستان کا ایک اہم اتحادی ہے جو سی پیک منصوبے کے تحت ملک میں جوہری توانائی کے منصوبوں، سڑکوں اور ڈیموں سمیت بنیادی ڈھانچے کے بڑے منصوبوں میں سرمایہ کاری کر رہا ہےان میں سے زیادہ تر سرمایہ کاری بلوچستان کے مختلف علاقوں میں ہو رہی ہےحال ہی میں امریکہ کے محکمہ دفاع نے یہ خدشہ بھی ظاہر کیا تھا کہ مستقبل میں چین پاکستان میں اپنی فوجی اڈے بھی قائم کر سکتا ہے تاہم چین نے اس خیال کو مسترد کر دیا تھا    