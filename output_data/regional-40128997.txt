
Sentence
جب میں فزيوتھیریپی میں بیچلر کی ڈگری لے کر سری نگر واپس آئی تو میں نے نورا ہسپتال میں تقریباً آٹھ ماہ تک کام کیا
Sentence
زندگی ایسی تھی کہ گھر سے ہسپتال اور ہسپتال سے گھر، اور بس
Sentence
 دہرادون یا بنگلور کی طرح امن و شانتی کی کمی تھی
Sentence
 جہاں سے میں نے گریجویشن اور پوسٹ گریجویشن کیا تھا
Sentence
 میں آگے پڑھنا چاہتی تھی اور ریسرچ کرنا چاہتی تھی، لیکن اس کا کوئی موقع نہیں تھا
Sentence
میرے والد میری حوصلہ افزائی کرتے رہتے تھے
Sentence
 وہ چاہتے تھے کہ ان کے بچے، یہاں تک کہ تمام بیٹیاں بھی، وہ کریں جو انھیں کرنا پسند ہو
Sentence
 اس طرح میں راجیو گاندھی یونیورسٹی آف ہیلتھ سائنسز سے ماسٹرز کی ڈگری حاصل کرنے کے لیے بنگلور آئی اور مجھے ایک طبی ریسرچ کمپنی میں نوکری مل گئی
Sentence
سرینگر سے اگر دہرادون اور بنگلور کا موازنہ کریں تو بہت فرق ہے
Sentence
 کشمیر میں اگلے دن کی منصوبہ بندی کرتے وقت بہت سے پہلوؤں کا خیال رکھنا ہوتا ہے
Sentence
 جیسے کہ ہڑتال یا کرفیو
Sentence
 یہاں مسئلہ صرف کام اور پیسے کا نہیں، بلکہ زندگی کی حفاظت کے بارے میں ہمیشہ تشویش برقرار رہتی ہے
Sentence
 والدین بھی اپنے بچوں کے حوالے سے بہت کشیدگی کا شکار رہتے ہیں
Sentence
 دہرادون یا بینگلور میں ایسی کوئی بات نہیں ہے
Sentence
 یہاں امن کا ماحول ہے اور تمام طرح کے مواقع موجود ہیں
Sentence
 جی ہاں، دہرادون اور بینگلور میں دوسرے مسائل ضرور تھے
Sentence
 دہرادون میں جب میں فرسٹ ایئر میں تھی تو وہاں رہنے کا بندوبست میرے والد نے کروایا تھا
Sentence
 سیکنڈ ایئر میں اپنی ایک دوست کے ساتھ جب میں نے ایک فلیٹ میں شفٹ ہونے کی کوشش کی تب مجھے احساس ہوا کہ میرا کشمیری ہونا مسائل کھڑے کر سکتا ہے
Sentence
 لوگ منہ پر ہی کہنے لگے تھے: ' چونکہ آپ کشمیری ہو، لہٰذا آپ کو گھر دینے میں ڈر لگتا ہے
Sentence
' میری دوست مسلمان نہیں تھی اور دہلی سے تھی
Sentence
 جب ہمیں تین چار بار گھر دینے سے انکار کر دیا گیا تو میری دوست نے کہا کہ مجھے کشمیر کی بجائے جموں کا ذکر کرنا چاہیے
Sentence
 لیکن میں جھوٹ نہیں بولنا چاہتی تھی
Sentence
 پھر میں نے ایک آنٹی سے کہا کہ 'میں ایک کشمیری ہوں اور اگر آپ کو اس پر کوئی اعتراض ہے تو آپ کہہ سکتی ہے
Sentence
' آنٹی نے کہا: 'اگر تم ویسی نہیں ہو تو تم رہ سکتی ہو
Sentence
 ہم وہاں چار سال تک رہے
Sentence
' لیکن جب میں ماسٹرز کرنے بینگلور آئی تو وہاں مجھے دہرادون جیسے تجربے سے نہیں گزرنا پڑا
Sentence
 اگرچہ میرے کچھ دوستوں کا تجربہ مجھ  سے مختلف تھا
Sentence
 ہاں یہ بھی سچ ہے کہ مردوں کے مقابلے میں خواتین کو گھر دینے کو لے کر مالک مکان تھوڑے زیادہ آزاد خيال ہوتے ہیں
Sentence
انٹرویو کے دوران میری جائے پیدائش کے تعلق سے مجھے کسی طرح کے امتیازی سوالات کا سامنا نہیں کرنا پڑا
Sentence
 کام کرنے والے ساتھی بعد میں ضرور پوچھتے کہ اتنے خوبصورت کشمیر میں حالات اتنے برے کیوں ہیں
Sentence
میں ہمیشہ ان سے سرینگر آنے اور میرے گھر میں ٹھہرنے کی دعوت دیتی تاکہ وہ دیکھ سکیں کہ یہاں امن کیوں نہیں ہے
Sentence
 آپ میڈیا میں جو دیکھتے ہیں وہ بلکل مختلف ہے
Sentence
 ہمارے اندر کسی کے خلاف کوئی نفرت نہیں ہے
Sentence
 ہم انتہائی کھلے مزاج والے اور پیار سے بھرے لوگ ہیں
Sentence
 آپ کو بتاؤں کہ جب میں سرینگر ایئرپورٹ سے گھر جاتی ہوں تو اپنے باپ سے کہتی ہوں کہ مجھے لگتا ہے کہ ہم کشمیری 50 برس پیچھے چلے گئے ہیں
Sentence
 مجھے لگتا ہے کہ حالات روز بروز بگڑتے ہی جا رہے ہیں
Sentence
 کشمیر کے لوگوں میں ٹیلنٹ کی کمی نہیں ہے
Sentence
 لیکن پھر وہی بات كہوں گی کہ ٹیلنٹ ہونے کے باوجود یہاں مواقع نہیں ہیں
Sentence
 مجھ سے اکثر پوچھا جاتا ہے کہ کشمیر میں جو لوگ کر رہے ہیں اس کی وجہ کیا ہے
Sentence
میں کہنا چاہتی ہوں کہ اگر کوئی میرے سامنے کھڑا ہو اور میں اسے ایک نہیں، دو نہیں، تین نہیں بلکہ چار بار ماروں تو  فطرتاً وہ شخص جوابی کارروائی ضرور کرے گا
Sentence
بینگلور میں میرے ساتھی اور دوست کہتے ہیں کہ 'تمام پتھربازوں کو پیسے دیے جاتے ہیں
Sentence
' میرا کہنا ہے کہ پوری وادی کشمیر کو پیسے نہیں دیے جا سکتے
Sentence
 یہ سمجھنے کی بات ہے کہ اگر اتنے بڑے پیمانے پر لوگ سڑکوں پر اترتے ہیں تو کہیں نہ کہیں کچھ غلط ضرور ہے
Sentence
 کچھ لوگوں کو آگے آکر ان سے پوچھنا چاہيے کہ ایسا کیا ہے جو یہاں پر غلط ہو رہا ہے
Sentence
 ایک سال بنگلور میں کام کرنے کے بعد میں نے ایک وقفہ لیا ہے
Sentence
 میں گھر سے 15 دن کام کر سکتی تھی اور باقی کے 15 دن میں چھٹی پر تھی
Sentence
 میرے والدین بھی خوش تھے
Sentence
 لیکن انتخابات کے دوران کچھ گڑ بڑ کے پانچ دن بعد انٹرنیٹ بند ہو گیا
Sentence
 مجھے اپنے مینیجر کو فون کرنا تھا اور حالات کے بارے میں بتانا تھا
Sentence
 میرا کام ریسرچ کا ہے اور اس سے دیگر لوگ متاثر ہو سکتے تھے
Sentence
 مجھے میرے کام کو دوسرے ساتھیوں تک پہنچانا تھا
Sentence
 آخر کار مجھے اپنی ٹکٹ منسوخ  کرانی پڑی، نئی ٹکٹ لینی پڑی اور جلد بازی میں واپس آنا پڑا
Sentence
 یہ سب بلاشبہ بہت بے چینی پیدا کرنے والا تھا
Sentence
 میں آٹھ سال سے کشمیر سے باہر تھی
Sentence
 میری زندگی کافی اچھی ہے
Sentence
 بہت سکون ہے زندگی میں اور وہی سب سے اہم ہے
Sentence
 سوال زیادہ یا کم فائدے کا نہیں ہے
Sentence
 آخر کار یہ میری زندگی ہے
Sentence
 میں اپنی بہنوں سے کہتی رہتی ہوں کہ تمہیں اپنا گھر ہمیشہ کے لیے نہیں چھوڑنا
Sentence
 کم از کم باہر نکلو، پڑھو اور کسی اور حصے میں جا کر کام کرو