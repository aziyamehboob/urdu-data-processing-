
Sentence
انگلینڈ اینڈ ویلز میں جاری چیمپینئز ٹرافی کے اب تک کے مقابلوں نے آئی سی سی کی ٹیموں کی عالمی رینکنگ کو بے معنی کر دیا ہے
Sentence
رینکنگ میں سر فہرست جنوبی افریقہ اور تیسرے نمبر پر انڈیا کو رینکنگ میں سب سے نیچے کی ٹیموں سے جس طرح گروپ میچوں میں ناکامی کا منہ دیکھنا پڑا ہے اس سے ایک مرتبہ پھر یہ واضح ہوتا ہے کہ رینکنگ کی بنیاد پر کسی بھی ٹیم کی کارکردگی کے بارے میں میچ کے نتیجے کے بارے میں قبل آز وقت کچھ کہنا درست نہیں
Sentence
جنوبی افریقہ آئی سی سی کی رینکنگ میں سرفہرست ہے لیکن اس کے مایہ ناز بلے باز ہاشم آملہ، ڈیویلیئرز اور کوئنٹن ڈی کوک پاکستان کے بولروں کے سامنے بے بس نظر آئے
Sentence
 پاکستان نے جس طرح ان کے بیٹسمینوں کو 220 کے سکور تک محدود کردیا پاکستان نے میچ وہیں اپنے نام کر لیا تھا
Sentence
 اس کے بعد رہی سہی کسر بارش نے پوری کر دی اور پاکستان با آسانی میچ جیت گیا
Sentence
بالکل اسی طرح انڈیا کو سری لنکا کے سامنے جس ہزیمت کا سامنا کرنا پڑا اس سے بھی رینکنگ بالکل بے معنی دکھائی دی
Sentence
سری لنکا کے بیٹسمین مکمل طور پر میچ پر چھائے رہے اور انڈیا کے بولر صرف ایک کھلاڑی کو آؤٹ کر سکے اور باقی دو کھلاڑی رن آؤٹ ہوئے
Sentence
 321 کا ہدف کوئی آسان ہدف نہیں تھا جو سری لنکا نے ایسے عبور کر کے میدان سے باہر آئے جیسے وہ کسی پارک میں چہل قدمی کر کے آیے ہوں
Sentence
اس کے بعد بنگلہ دیش اور نیوزی لینڈ کے درمیان میچ کی کہانی بھی کچھ مختلف نہیں تھی
Sentence
اب تک ہونے والے تمام میچوں سے یہ ہی ثابت ہوتا ہے کہ رینکنگ نہیں بلکہ جو ٹیم میچ کے دن اچھی کارکردگی دکھائے گی اور اپنے اعصاب کو قابو میں رکھ کر کھیلی گی وہ میچ جیت سکتی ہے چاہے اس کا مقابلہ کتنی ہی بڑی ٹیم سے کیوں نہ ہو
Sentence
انڈیا کے خلاف پاکستانی کھلاڑی اپنے اعصاب پر قابو نہ رکھ سکے اور باوجود اس کے کہ پاکستانی بولروں نے انڈیا کی اننگز کے دوران ابتدائی 40 اوورز تک کھیل قابو میں رکھا لیکن آخر میں کیچ چھوٹ جانے اور بارش ہو جانے سے میچ پر گرفت کھو بیٹھے
Sentence
 لیکن جنوبی افریقہ کی ٹیم کے خلاف نوجوان گیند بازوں نے جس معیاری بولنگ کا مظاہرہ کیا وہ ہی پاکستان کی سری لنکا کے میچ میں کامیابی کی ضمانت بن سکتا ہے