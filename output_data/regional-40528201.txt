
Sentence
انڈیا کے زیر انتظام کشمیر میں عسکریت پسند رہنما برہان وانی کی ہلاکت کی پہلی برسی کے موقع پر سکیورٹی فورسز کی جانب سے پوری وادی کشمیر میں سخت ترین پابندیاں عائد کر دی گئی ہیں
Sentence
 برہان وانی عسکریت پسند تنظیم حزب المجاہدین کے ایک کمانڈر تھے جنھیں گذشتہ برس آٹھ جولائی کو سکیورٹی فورسز نے ہلاک کر دیا تھا
Sentence
 کشمیر کی تمام علیحدگی پسند جماعتوں نے سات جولائی بروز جمعہ ہی سے ان کی برسی منانے کا اعلان کیا ہے جس میں کشمیری لوگوں سے انڈیا کے خلاف احتجاج مظاہرے اور ہڑتال کرنے کی اپیل کی ہے
Sentence
لیکن حکومت نے پہلے ہی سے اس پر قابو پانے کے لیے پوری وادی میں سخت ترین سکیورٹی کے انتظامات کیے ہیں اور طرح طرح کی پابندیاں عائد کرنے کا اعلان کیا ہے
Sentence
 انڈيا کی حکومت نے سنگین صورت حال کے پیش نظر فوج کی دو بٹالین اور سینٹرل ریزرو پولیس فورسز کئی اضافی نفریاں پہلے ہی روانہ کر دی تھیں
Sentence
 جنوبی کشمیر میں اننت ناگ سمیت بیشتر علاقوں میں حالات زیادہ کشیدہ ہیں جہاں اضافی فوج کو تعینات کیا گيا ہے
Sentence
 اس سے پہلے کشمیری نوجوانوں نے کئی بار موٹر سائیکل پر سوار ہوکر احتجاجی ریلیاں نکالی ہیں اس لیے اس بار جگہ جگہ پر روکاٹیں کھڑی کرکے چیکنگ ہو رہی اور موٹر سائیکلوں کو سیز کیا جا رہا ہے
Sentence
 سری نگر میں ہمارے نامہ نگار ریاض مسرور کے مطابق اس وقت بیشتر موٹر سائیکلیں پولیس تھانوں میں ضبط ہوچکی ہیں اور یہ سلسلہ جاری ہے تاکہ احتجاجی مظاہروں کو کسی بھی صورت میں روکا جا سکے
Sentence
پورے وادی کشمیر میں انٹرنیٹ سروسز کو پوری طرح سے بند کر دیا گیا ہے اور بیشتر علاقوں میں بھیڑ جمع نہ ہونے دینے کے لیے دفعہ 144 نافذ کرنے کا اعلان کیا گيا ہے
Sentence
 علحیدگی پسند رہنما عام طور پر گھروں میں ںظر بند رہتے ہیں اور اس موقع پر ان کے آس پاس سکیورٹی کا گھیرا مزید تنگ کر دیا گیا ہے تاکہ عوام تک ان کی رسائی کو پوری طرح سے روکا جا سکے
Sentence
 نوجوان عسکریت پسند رہنما برہان وانی کی ہلاکت کے بعد سے شروع ہونے والے مظاہروں کا سلسلہ کسی نہ کسی شکل میں ایک سال سے اب بھی جاری ہے
Sentence
 ان مظاہروں میں سکیورٹی فورسز کی طرف سے طاقت کے بھرپور استعمال سے سو سے زیادہ افراد کو اپنی جانوں سے ہاتھ دھونا پڑا
Sentence
اس سال بھی حالات میں کوئی بہتری نظر نہیں آ رہی ہے
Sentence
برہان وانی کا تعلق ایک اعلیٰ تعلیم یافتہ اور متومل خاندان سے تھا
Sentence
 ان کے والد ایک سرکاری سکول میں استاد ہیں
Sentence
 وانی کے چھوٹے بھائی خالد جو 2013 میں سکیورٹی فورسز کے ہاتھوں ہلاک ہوئِے وہ پولیٹکل سائنس کے طالب علم تھے
Sentence
  