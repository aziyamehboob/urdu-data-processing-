
Sentence
اپنی نوعیت کے ایک انتہائی منفرد واقعے میں افریقہ کی ایک شیرنی نے تیندوے کے بچے کو گود لے لیا ہے اور اسے دودھ پلا رہی ہے
Sentence
یہ واقعہ تنزانیہ کے اینگورونگورو کے علاقے میں پیش آیا اور اسے جوپ وانڈر لنڈ نامی ایک فوٹوگرافر نے کیمرے میں محفوظ کر لیا
Sentence
 یہ سیرنگیٹی کا علاقہ ہے جہاں نوسیٹیٹوک نامی ایک پانچ سالہ شیرنی کو ایک تیندوے کے بچے کو دودھ پلاتے اور اس کا خیال رکھتے ہوئے پایا گیا
Sentence
 اس شیرنی کے اپنے بچے بھی ہیں جو 27، 28 جون کو پیدا ہوئے تھے
Sentence
 شیروں کے تحفظ کے ادارے پینتھیرا کے صدر ڈاکٹر لوک ہنٹر نے بی بی سی کو بتایا کہ یہ 'بےحد منفرد' واقعہ ہے
Sentence
 انھوں نے کہا: 'میرے علم میں نہیں ہے کہ بلی کی نسل کے بڑے درندوں میں اس قسم کا کوئی واقعہ پیش آیا ہو
Sentence
 ہمیں یہ تو معلوم ہے کہ شیرنیاں شیروں کے بچوں کو گود لے لیتی ہیں، لیکن یہ واقعہ غیرمعمولی ہے
Sentence
'میرے علم میں اس قسم کا کوئی دوسرا واقعہ نہیں ہے جہاں ایک نسل نے دوسری نسل کا بچہ گود لیا ہو
Sentence
'عام طور پر شیرنیاں اس قسم کے بچوں کو مار ڈالتی ہیں تاکہ وہ بڑے ہو کر ان کے بچوں سے مقابلہ نہ کر سکیں
Sentence
 ڈاکٹر ہنٹر نے کہا کہ نوسیٹیٹوک کے اپنے بچے بھی ہیں اور ان کی عمریں تیندوے کے بچے جتنی ہی ہیں
Sentence
 انھوں نے کہا: 'اس نے یہ بچہ دیکھا اور اسے اپنا لیا
Sentence
 اس کے اندر مامتا کے ہارمون دوڑ رہے ہیں
Sentence
'فی الحال یہ معلوم نہیں ہو سکا کہ اس بچے کی اصل ماں کہاں ہے
Sentence
 سفاری کے مقامی کارکنوں کا کہنا ہے کہ اسی علاقے میں ایک مادہ تیندوا ہے جس کے بچے بھی ہیں اور ممکنہ طور پر وہ اس بچھڑے بچے کی ماں ہو سکتی ہے
Sentence
 ماہرین کے مطابق اس بچے کے لیے یہی بہتر ہو گا کہ وہ دوبارہ اپنی ماں سے جا ملے