
Sentence
بالی وڈ میں اقربا پروری کی بحث جاری ہے
Sentence
 حال ہی میں آئیفا ایوارڈ کے موقعے پر سیف علی خان، کرن جوہر اور ورون دھون نے کنگنا رناوت کی جانب سے اقربا پروری کے الزام پر پر مزاح انداز میں تیر چلایا تھا
Sentence
پھر ایک مضمون کے ذریعے سیف علی خان نے کنگنا سے معافی مانگی لیکن انھوں نے بالی وڈ میں اقربا پروری پر اپنی پوزیشن بھی رکھی
Sentence
 سیف نے اپنے کھلے خط میں کئی مسائل کو اٹھاتے ہوئے بات کی تھی
Sentence
آئیفا ایوارڈ کے بعد ہی لوگوں کو کنگنا کے ردِعمل کا انتظار تھا تاہم وہ سیف علی خان کے خط کے جواب میں آیا
Sentence
٭ ٭ ٭ کنگنا نے سیف کو جو جواب لکھا وہ ان کے الفاظ میں اس طرح سے ہیں:اقربا پروری کی بحث میں کمی ہوتی نظر نہیں آ رہی، تاہم اس بحث میں ہر کوئی اپنا نقطۂ نظر پرامن ڈھنگ سے رکھ رہا ہے
Sentence
 اس بحث میں مجھے کچھ باتیں اچھی لگیں تو کچھ پریشان کن
Sentence
 صبح میں جاگی تو سیف علی خان کا آن لائن اوپن لیٹر دیکھا
Sentence
پچھلی بار اس مسئلے پر فلم ساز کرن جوہر کے لکھے بلاگ سے کافی دل برادشتہ اور پریشان ہوئی تھی
Sentence
 ایک انٹرویو میں انھوں نے بتایا کہ فلم بزنس کو بڑھانے کے لیے بہت سے پیمانے ہیں
Sentence
 ان پیمانوں میں ٹیلنٹ یا صلاحیت کا کہیں ذکر نہیں تھا
Sentence
وہ یا غلط فہمی کا شکار ہیں یا بالکل بھولے ہیں
Sentence
 اس کا مجھے علم نہیں لیکن انھوں نے ایسا کہہ کر دلیپ کمار، کے آصف، بمل رائے، ستیہ جیت رے، گرو دت اور ان جیسی بہت سی صلاحیتوں کی بےعزتی کی ہے
Sentence
 جن کا میں نے نام لیا ان میں غیر معمولی صلاحیت تھی اور ہے، جن سے ہماری معاصر فلم کی ریڑھ کی ہڈی تیار ہوئی ہے
Sentence
 کرن جوہر کا ایسا کہنا کتنا مضحکہ خیز ہے!اقربا پروری کئی سطحوں پر کارفرما ہے
Sentence
 اس میں غیر جانبداری اور منطقی سوچ کے لیے کوئی جگہ نہیں ہوتی
Sentence
 میں نے ان اقدار کو ان لوگوں سے حاصل کیا ہے جنھوں نے سچائی کی بدولت کامیابی کے پرچم بلند کیے
Sentence
 یہ اقدار لوگوں کی زندگی میں کوئی خفیہ راز نہیں ہیں بلکہ عام معمولات زندگی کا حصہ ہیں
Sentence
 اس پر کسی کی اجارہ داری نہیں ہے
Sentence
عظیم شخصیات میں وویکانند، آئن سٹائن اور شیکسپیئر کا تعلق کسی خاص گھرانے سے نہیں تھا
Sentence
 یہ سب کو شامل کرنے والی انسانیت سے تعلق رکھتے ہیں
Sentence
 ان کے کاموں سے ہمارے مستقبل کی سمت و رفتار طے ہوئی ہے
Sentence
 اسی طرح ہمارے کاموں کی بدولت ہماری آنے والی نسلوں کو سمت ملے گی
Sentence
آج میرے پاس ان اقدار کے ساتھ ڈٹے رہنے کی قوت ہے
Sentence
 ممکن ہے میں کل کمزور پڑ جاؤں اور اپنے بچوں کے سٹار بننے کا خواب پورا کرنے میں لگ جاؤں
Sentence
 اس صورت میں میرا خیال ہے کہ میں ذاتی طور پر ناکام ہو جاؤں گی، لیکن اس سے ان اقدار کی عظمت کم نہیں ہوتی
Sentence
 یہ اقدار وقت کے ساتھ مضبوطی سے قائم رہیں گی
Sentence
 ہم لوگوں کے جانے کے بعد بھی
Sentence
اس لیے ہمیں ان لوگوں کو یہ بتانے کی ضرورت ہے کہ جن میں یہ اقدار ہیں یا جو ان اقدار کو اپنانا چاہتے ہیں
Sentence
 جیسا کہ میں کہتی ہوں ہم وہ لوگ ہیں جو آنے والی نسل کے مستقبل کی صورت گری کریں گے
Sentence
آپ نے میڈیا کو بھی مورد الزام ٹھہرایا اور کہا کہ اقربا پروری کے حقیقی علم بردار وہی ہیں
Sentence
 آپ کی بات سے ایسا لگ رہا ہے کہ اس کے بارے میں بات کرنا کوئی گناہ ہے
Sentence
 بہر حال اس کا حقیقت سے کوئی تعلق نہیں ہے
Sentence
اقربا پروری انسانی مزاج کی محض ایک کمزوری ہے
Sentence
 ہمیں اس سے سے اوپر اٹھنے کے لیے بہت اندرونی قوت اور قوت ارادی کی ضرورت ہے
Sentence
 بعض اوقات ہم جیت جاتے ہیں بعض اوقات ایسا نہیں ہوتا
Sentence
 کوئی بھی کسی کے سر پر ہم بندوق رکھ کر یہ نہیں کہتا کہ اس صلاحیت کو لو جن میں ان کا بھروسہ نہیں
Sentence
 ایسے میں  اپنے انتخاب کے لیے دفاعی ہونے کی کوئی ضرورت نہیں ہے
Sentence
واقعی اس مسئلے پر میری باتوں کا مطلب یہ ہے کہ باہری لوگ ان راستوں پر چلیں جن پر کم لوگ چلے ہوں
Sentence
 دیگر شعبوں کی طرح انٹرٹینمنٹ انڈسٹری میں بھی داداگري، حسد، اقربا پروری اور علاقائیت جیسی انسانی خصلتیں موجود ہیں
Sentence
 اگر آپ مرکزی دھارے میں قبول نہیں تو دوسری طرف جائیں
Sentence
 آپ کے لیے بہت سے راستے ہیں
Sentence
میرے خیال سے اس بحث میں مراعات یافتہ لوگوں الزام لگانا درست نہیں کیونکہ وہ اس نظام کا حصہ ہیں جو ان کے آس پاس رد عمل کے طور پر پھیلاہوا ہے
Sentence
 تبدیلی صرف ان لوگوں کی وجہ سے آئے گی جو تبدیلی لانا چاہتے ہیں
Sentence
 یہ خواب دیكھنے والے پر منحصر ہے کہ وہ کیا کیا حاصل کرنا چاہتاہے
Sentence
تو کیا ہمیں اقربا پروری کے ساتھ صلح کر لینی چاہیے
Sentence
 جن کا اقربا پروری سےکام چلتا ہے وہ اس کے ساتھ رہیں
Sentence
 میرا خیال یہ ہے کہ تیسری دنیا کے ممالک کے لیے ایک سخت قنوطی رجحان ہے جہاں بہت سے لوگوں کی کھانے، گھر، کپڑے اور تعلیم تک رسائی نہیں ہے
Sentence
 دنیا کوئی مثالی جگہ نہیں ہے اور شاید کبھی ہو بھی نہ
Sentence
 یہ وجہ ہے کہ ہمارے پاس فن کی صنعت ہے
Sentence
 ایک طرح سے ہم لوگ امید کا پرچم لے کر چلنے والے ہیں