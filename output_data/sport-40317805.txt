اس بار بھی رمضان ہے اس بار بھی رمضان تھا اس بار بھی ٹیم کا ٹورنامنٹ میں آغاز خراب ہوا اس بار بھی ایسا ہی تھااس بار انضمام تھا اس بار فخر زمان ہے اوول کرکٹ گراؤنڈ میں آج ٹھیک ٹھاک گرمی ہے اور شائقین کا جذبہ جنون کی حد تک پہنچ چکا ہےپاکستان اور انڈیا کے درمیان چیمپیئنز ٹرافی کا فائنل ہے مگر بہت سوں کو اس گانے کا خیال  آ رہا ہےدی ورلڈ از کمنگ ڈاؤن، دی فلیگز آر اپ ہوز گونا بی نمبر ون ہوز گونا ٹیک آؤٹ دی کپہو وانا بی، ہو از دی کنگ اٹس اے ونس ان اے لائف ٹائم چانسہو ول رول دی ورلڈ گاٹ ٹو سی ہو رولز دی ورلڈاس گانے کو سنے 25 سال ہوگئے ہیں لیکن اس کی یادیں آج بھی تازہ ہیں ہر گلی کوچے میں چھوٹا بڑا گنگناتا پھرتا تھا وہ پہلا ورلڈ کپ تھا جس میں رنگین کٹ اور وائٹ بال کا استعمال کیا گیا تھااس بار آئی سی سی چیمپیئنز ٹرافی کی کوریج کے دوران کئی پاکستانی شائقین سے ملا جو بینرز لیے گراؤنڈ میں پہنچے ہوئے تھے جن پر لکھا تھا اس بار بھی 92 کے کارنرڈ ٹائیگرز کی طرح پاکستان پھر جیتے گا آج یہ جنون انتہا کو پہنچ گیا ہےشائقین پر امید ہیں کہ 25سال بعد پاکستان ایک بار پھر ایک بڑے ون ڈے ٹورنامنٹ میں فاتح ہوگاآج دو قسم کے شائقین آئے ہوئے ہیں جو خوشی سے پاگل ہوئے جا رہے ہیں کہ وہ اپنی ٹیم کو فائنل میں دیکھنے آئے ہیں اور دوسرے وہ جو پاگل ہوئے جا رہے ہیں کہ میچ کے لیے ٹکٹ کیسے حاصل کریں یہاں لندن میں واٹس آپ پر لوگ ایک دوسرے کو ایک لطیفہ بھیج رہے ہیں جس میں لکھا ہے 'میرے ایک دوست کے پاس فائنل کے دو ٹکٹ ہیں اسے یہ نہیں پتا تھا کے فائنل اس کی شادی والے دن ہے اگر آپ اُس کی جگہ لینا چاہتے ہیں تو 250 پاؤنڈ میں لے سکتے ہیں'بس لوگ اتنا ہی پڑھ کر فوراً جواب بھیج دیتے ہیں میں تیار ہوں، تیار ہوںاگلے جملے میں لکھا ہوتا ہے کہ ’شادی ہال لندن کے گریوزاینڈ میں ہے اور دلہن لال رنگ کا لہنگا پہنے تیار ہوگی'یہ لطیفہ اس وقت کچھ شائقین کا جنون دیکھ کر زیادہ غلط نہیں لگتا ہےانڈین شائقین کو پورا یقین ہے کہ جیت اُن ہی کی ہوگی وہ بار بار یہ بات دہرا رہے ہیں کہ ہم آئی سی سی ٹورنامنٹ میں زیادہ جیتے ہیںانڈین شائقین ڈھول کی تاپ پر بھنگڑے ڈال رہے ہیں اور ان کے سامنے کھڑے پاکستانی شائقین جیتے گا بھئی جیتے گا پاکستان کے نعرے بلند کر رہے ہیںہر طرف پاکستانی اور انڈین شائقین ہیں گرمی اتنی ہے کہ لگ رہا ہے کہ یہ میچ شاید پاکستان یا انڈیا میں ہو رہا ہےکون سے شائقین صحیح ثابت ہوتے ہیں اس کا فیصلہ تو اب میدان میں ہوگا