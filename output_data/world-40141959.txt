
Sentence
اقوام متحدہ کی سلامتی کونسل نے شمالی کوریا کے خلاف 'ٹارگٹڈ' پابندیوں میں توسیع کا اعلان کیا ہے
Sentence
یہ پابندیاں پیانگ یانگ کی جانب سے رواں سال کیے جانے والے مختلف میزائل تجربات کے جواب میں عائد کی گئی ہیں
Sentence
ان پابندیوں کے تحت چار اکائیوں اور 14 حکام کی املاک منجمد ہو جائیں گی اور ان کے بین الاقوامی سفر پر پابندی عائد ہو گی
Sentence
ان 14 افراد میں شمالی کوریا کے بیرونی ممالک میں جاسوسی کے سربراہ چو ال یو بھی شامل ہیں
Sentence
ان کے علاوہ اس فہرست میں شمالی کوریا کی ورکرز پارٹی کے سینیئر اہلکار اور پیانگ یانگ کے عسکری پروگرام کو فنڈ فراہم کرنے والی کمپنیوں کے سربراہان بھی شامل ہیں
Sentence
اقوامِ متحدہ کی سلامتی کونسل نے امریکہ اور چین کے درمیان ہفتوں کی بات چیت کے بعد  اتفاقِ رائے سے ان پابندیوں کی حمایت کی ہے
Sentence
پیانگ یانگ نے اقوام متحدہ کی جانب سے تمام طرح کے جوہری اور میزائل تجربات پر پابندی والی قرارداد کی خلاف ورزی کی ہے
Sentence
اقوامِ متحدہ کی سلامتی کونسل کے 15 ارکان نے تازہ پابندیوں والی قرارداد کی جمعے کو منظوری دی
Sentence
 سلامتی کونسل کی پابندیوں کی زد میں آنے والی اکائیوں میں شمالی کوریا کی سٹریٹیجک راکٹ فورس، کوریو بینک اور دو دیگر تجارتی کمپنیاں شامل ہیں
Sentence
کوریو بینک ایک پارٹی کے دفتر سے منسلک ہے اور یہ شمالی کوریا کے سربراہ کم جونگ ان سمیت دیگر اعلیٰ عہدیداروں کے مالی معاملات کا نظم و نسق رکھتا ہے
Sentence
پیانگ یانگ پہلے کے مقابلے کہیں زیادہ تیزی سے میزائل کے تجربات کر رہا ہے
Sentence
 اس کا موقف ہے کہ اس کا جوہری پروگرام دفاعی نوعیت کا ہے جس کا مقصد امریکی جارحیت کا جواب ہے
Sentence
لیکن ماہرین کو خدشہ ہے کہ جس تیزی سے تجربات ہو رہے ہیں اس سے پیانگ یانگ کے امریکی براعظم کو نشانہ بنانے کے حتمی مقصد کی تکمیل ہو سکتی ہے
Sentence
امریکی صدر ڈونلڈ ٹرمپ نے شمالی کوریا کو اس کے جوہری پروگرام کے حوالے سے خبردار کر رکھا ہے
Sentence
ان کا موقف ہے کہ امریکہ کا شمالی کوریا کے جوہری پروگرام کے حوالے سے صبر کا پیمانہ لبریز ہو چکا ہے
Sentence
واشنگٹن نے حال ہی میں اپنا طیارہ بردار جنگی بیڑہ کوریائی جزیرہ نما کے لیے روانہ کیا ہے
Sentence
دریں اثنا امریکہ شمالی کوریا کے اتحادی چین سے بات چیت کر رہا ہے کہ وہ شمالی کوریا کی حکومت پر مزید دباؤ ڈالے
Sentence
اقوامِ متحدہ کی سلامتی کونسل نے سنہ 2006 میں پہلی بار شمالی کوریا پر اس کے میزائل اور جوہری پروگرام کے جواب میں پابندیاں عائد کی تھیں اور وقت کے ساتھ اس میں اضافہ دیکھا گیا ہے