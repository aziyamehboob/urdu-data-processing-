
Sentence
امریکی صدر ڈونلڈ ٹرمپ نے سعودی عرب کے بادشاہ شاہ سلمان  پر زور دیا ہے کہ قطر پر شدت پسندوں کی حمایت کے الزام کی وجہ سے پیدا ہونے والے تنازعے پر خلیجی ممالک میں یکجہتی پیدا کرے
Sentence
 خبر رساں ادارے روئٹرز  کے مطابق ایک امریکی اہکار نے بتایا کہ 'ان کا پیغام تھا کہ ہمیں خطے میں انتہاپسندی اور دہشت گردوں کی مالی معاونت کے خلاف جنگ کے لیے اتحاد کی ضرورت ہے
Sentence
'خیال رہے کہ اس سے قبل امریکی صدر نے کہا تھا کہ سعودی عرب کی جانب سے قطر کو تنہا کرنے کا اقدام 'دہشت گردی کے خاتمے کا آغاز' ہو سکتا ہے
Sentence
صدر ڈونلڈ ٹرمپ نے دعویٰ بھی کیا ہے کہ ان کی وجہ سے ہی خطے میں دہشت گردی کو فروغ دینے کے الزام میں قطر پر اس کے ہمسایہ ممالک نے دباؤ ڈالنا شروع کیا ہے
Sentence
پیر کوسعودی عرب، مصر، متحدہ عرب امارات، بحرین، لیبیا اور یمن نے قطر پر خطے کو غیر مستحکم کرنے کا الزام عائد کرتے ہوئے اس سے سفارتی تعلقات منقطع کرنے کا اعلان کیا ہے
Sentence
قطر نے سعودی عرب اور مصر سمیت چھ عرب ممالک کی جانب سے اس کے ساتھ سفارتی تعلقات منقطع کرنے کے اعلان کے بعد سفارتی تنازع کو ختم کرنے کے لیے مذاکرات پر زور دیا ہے
Sentence
 کویت کے امیر اس تنازعے کے خاتمے کے لیے ثالث کا کردار ادا کر رہے ہیں جبکہ ترکی نے بھی قطر کو مدد کرنے کی پیشکش کی ہے اور ترک صدر نے کہا ہے کہ کسی کو تنہا کرنے اور پابندیاں عائد کرنے سے بحران حل نہیں ہوگا
Sentence
 اس تنازعے کی وجہ سے تیل کی قیمتوں، آمدورفت اور قطر میں اشیا کی قیمتوں پر اثر پڑا ہے
Sentence
 سعودی بادشاہ سے رابطہ کر کے امریکی صدر نے کہا کہ ’یہ اہم ہے کہ خلیج خطے کے امن اور سکیورٹی کے لیے متحد ہو
Sentence
‘دوسری جانب پینٹاگون نے ایک بیان میں مشرقِ وسطیٰ میں سب سے بڑے امریکی فضائی اڈے کی میزبانی کرنے کے لیےقطر کا شکریہ ادا کیا ہے
Sentence
 یاد رہے کہ سعودی عرب کے وزیرِ خارجہ عادل الجبیر نے قطری حکومت سے رابطہ کر کے ان سے کہا تھا کہ اگر وہ خلیج میں تنہائی سے بچنا چاہتا ہے تو فلطسین میں حماس اور مصر میں اخوان المسلمین س رابطے ختم کرے
Sentence
 