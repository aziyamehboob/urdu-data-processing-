بالی وڈ کے اداکار نواز الدين صدیقی جیسے فنکار اگر رقص کرنا سیکھ لیں تو کیا ہو سکتا ہے یہ سوال فلم 'ہیرو پنتی' سے اپنے کیریئر کا آغاز کرنے والے ٹائیگر شیروف کو ان دنوں ستا رہا ہےٹائیگر شیروف کی فلموں میں رقص اور ایکشن کی وجہ سے کافی تعریف کی جاتی ہے لیکن انھیں ڈر ہے کہ نوازالدين کے رقص سیکھنے سے ان جیسے فنکاروں کی مانگ کم ہو سکتی ہے٭ فلم 'منا مائیکل' میں ٹائیگر اور نواز الدين ایک ساتھ بڑے پردے پر نظر آئیں گےاس فلم میں نواز الدين صدیقی ٹائیگر شیروف سے رقص کا ہنر سیکھنے کی کوشش کر رہے ہیںممبئی میں 'منا مائیکل' فلم کے ٹریلر لانچ پر ٹائیگر نے کہا کہ'نوازالدين صدیقی بہترین اداکار ہیں اور اگر وہ رقص میں بھی ماہر ہو گئے تو ہمیں کوئی نہیں دیکھے گا اور ہم جیسے فنکاروں پر وہ بھاری پڑ جائیں گے'ٹائیگر فلم کی شوٹنگ کے آغاز میں نوازالدين صدیقی کی لاجواب اداکاری سے پریشان ہوئے تھے لیکن آخر میں انھوں نے ان سے اداکاری کے گر سیکھےاپنی ہر فلم کے کردار سے ناظرین کو متاثر کرنے والے نوازالدين صدیقی نے کہا کہ انھوں نے تقریباً پانچ فیصد رقص ٹائیگر سے سیکھ لیا ہےنواز الدين صدیقی کا کہنا تھا کہ 'مجھے رقص سے ہچکچاہٹ ہوتی تھی، پر اب مجھے مزا آنے لگا ہے شیر کے منہ کو اب خون لگ گیا ہے'