
Sentence
تازہ ترین تجزیوں سے معلوم ہوتا ہے کہ واناکرائی نامی رینسم ویئر کے اس حملے کے پیچھے چینی بولنے والوں ہیکروں کا ہاتھ ہو سکتا ہے جس نے دنیا بھر کے اداروں اور کمپنیوں کو متاثر کیا تھا
Sentence
فلیش پوائنٹ نامی سکیورٹی کمپنی کے ماہرین نے تاوان کے پیغام میں لکھی جانے والی زبان کا جائزہ لیا
Sentence
ان کا کہنا ہے کہ چینی زبان میں لکھے جانے والے پیغامات کی گرامر اور رموزِ اوقاف سے ظاہر ہوتا ہے کہ اسے چینی بولنے والوں نے لکھا ہے
Sentence
 اس کے مقابلے پر دوسری زبانوں میں لکھے جانے والے پیغامات کی زبان ایسی تھی جیسے انھیں کمپیوٹر کی مدد سے ترجمہ کیا گیا ہو
Sentence
وانا کرائی کا تاوان کا پیغام 28 مختلف زبانوں میں تھا لیکن ماہرین کے مطابق صرف چینی اور انگریزی زبانیں ہی انسانوں کی لکھی ہوئی معلوم ہوتی ہیں
Sentence
 دو ہفتے قبل ہونے والے وانا کرائی کے سائبر حملے سے ڈیڑھ سو ملکوں کے دو لاکھ سے زائد کمپیوٹر متاثر ہوئے تھے، جن میں سرکاری اداروں، صحت کے اداروں اور نجی کمپینوں کے کمپیوٹر شامل ہیں
Sentence
 برطانیہ کی نیشنل کرائم ایجنسی، امریکی ایف بی آئی اور یورو پول اس معاملے کے مرتکب افراد کا کھوج لگانے کی کوشش کر رہے ہیں
Sentence
 ابتدائی تجزیوں سے پتہ چلا تھا کہ شاید یہ حملہ شمالی کوریا سے کیا گیا تھا
Sentence
 تاہم فلیش پوائنٹ کے ماہرین کہتے ہیں کہ کورین زبان میں لکھا گیا پیغام انگریزی کا ناقص ترجمہ تھا
Sentence
 سائبر سکیورٹی کے ماہر پروفیسر ایلن وڈورڈ کہتے ہیں: 'صرف چینی اور انگریزی زبانوں کے پیغامات ہی ایسے لوگوں کے لکھے ہوئے معلوم ہوتے ہیں جنھیں زبان آتی ہے
Sentence
'بقیہ پیغامات بظاہر گوگل ٹرانسلیٹ سے ترجمہ کیے گئے ہیں، بشمول کورین پیغام کے
Sentence
'پروفیسر وڈورڈ نے کہا کہ ہیکروں نے بِٹ کوئن کی مدد سے رقم وصول کرنے کی کوشش نہیں کی
Sentence
 شاید وہ فی الحال چھپا رہنا چاہتے ہیں
Sentence
 'انھیں پتہ ہے کہ لوگ ان پر نظر رکھے ہوئے ہیں، اور اس رقم کے ذریعے ان تک پہنچا جا سکتا ہے
Sentence
 مجھے شبہ ہے کہ اگر ان میں ذرا بھی عقل ہوئی تو وہ اسے ہاتھ نہیں لگائیں گے
Sentence
'