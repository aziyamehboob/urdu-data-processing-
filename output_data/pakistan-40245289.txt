
Sentence
پاکستان نے لائن آف کنٹرول پر اپنے تین شہریوں کی ہلاکت پر انڈیا سے سفارتی سطح پر احتجاج کیا ہے
Sentence
پاکستانی دفترِ خارجہ کی جانب سے جاری ہونے والے بیان کے مطابق انڈین افواج کی جانب سے فائرنگ کے یہ واقعات 10 اور 12 جون کو چری کوٹ اور تتا پانی سیکٹرز میں پیش آئے ہیں
Sentence
٭ ٭ بیان میں کہا گیا ہے کہ ان واقعات میں تین افراد ہلاک ہوئے ہیں جن میں سے 70 سالہ شبیر خان کا تعلق چری کوٹ سے تھا جبکہ 18 سالہ وقار یونس اور 19 سالہ اسد علی تتا پانی سیکٹر کے گاوں بھابڑا سے تعلق رکھتے تھے
Sentence
دفترِ خارجہ کے مطابق فائرنگ سے ایک 14 سالہ بچی سمیت تین افراد زخمی بھی ہوئے ہیں
Sentence
اس معاملے پر پیر کو انڈیا کے ڈپٹی ہائی کمشنر جے پی سنگھ کو دفترِ خارجہ طلب کیا گیا جہاں جنوبی ایشیا اور سارک کے معاملات کے ڈائریکٹر جنرل ڈاکٹر محمد فیصل نے ہلاکتوں پر احتجاج کرتے ہوئے لائن آف کنٹرول پر فائربندی کی خلاف ورزی کی شدید مذمت کی
Sentence
دفترِ خارجہ کا کہنا ہے کہ انڈیا کی جانب سے دانستہ طور پر شہریوں کو نشانہ بنانا قابلِ مذمت اور انسانی اقدار اور حقوقِ انسانی کے قوانین کی صریح خلاف ورزی ہے
Sentence
ڈاکٹر فیصل نے ڈپٹی ہائی کمشنر جے پی سنگھ پر زور دیا کہ ان کے ملک کو 2003 کے فائر بندی کے معاہدے کی پاسداری کرنی چاہیے اور فائرنگ کے تازہ واقعے سمیت دیگر ایسے واقعات کی تحقیقات کرنی چاہیے
Sentence
ان کا یہ بھی کہنا تھا کہ انڈین حکومت کو اپنی فوج کو ہدایات دینی چاہییں کہ وہ فائربندی کے معاہدے کا اس کی اصل روح کے مطابق احترام کریں اور لائن آف کنٹرول پر امن قائم رکھیں
Sentence
لائن آف کنٹرول پر کشیدگی کا واقعہ ایک ایسے وقت پیش آیا ہے جب گذشتہ ہفتے ہی انڈیا کے ذرائع ابلاغ کے مطابق قازقستان کے دارالحکومت استانہ میں وزیراعظم نواز شریف کی اپنے انڈین ہم منصب نریندر مودی سے غیر رسمی ملاقات ہوئی
Sentence
ابھی تک دونوں ممالک کی جانب سے سرکاری طور پر اس ملاقات کے بارے میں کوئی تفصیلات جاری نہیں کی گئی ہیں
Sentence
دونوں رہنما شنگھائی تعاون تنظیم کے سربراہ اجلاس میں شرکت کے لیے استانہ میں موجود تھے
Sentence
خیال رہے کہ دونوں ممالک کے درمیان انڈیا کے زیر انتظام کشمیر کے علاقے اوڑی میں فوج کے کیمپ پر حملے کے بعد سے تعلقات زیادہ کشیدہ ہو گئے تھے
Sentence
اس حملے کے بعد انڈین فوج نے پاکستان کے زیر انتظام کشمیر میں سرجیکل سٹرائک کرنے کا دعویٰ کیا تھا جسے پاکستان نے مسترد کر دیا تھا
Sentence
حالیہ دنوں میں انڈیا اور پاکستانی فوج نے متنازع کشمیر کو تقسیم کرنے والی لائن آف کنٹرول پر ایک دوسرے کی ایک ایک چوکی تباہ کرنے کا دعویٰ کیا تھا اور دونوں جانب سے ثبوت کے طور پر ویڈیو بھی جاری کی گئی تھی
Sentence
دونوں ممالک کے درمیان کشیدگی کی ایک وجہ مبینہ انڈیا جاسوس کلبھوشن جادھو کو اپریل میں آرمی ایکٹ کے تحت سنائی گئی سزائے موت کا معاملہ بھی ہے