انگلینڈ اور ویلز میں جاری آئی سی سی چیمپیئنز ٹرافی کے پانچویں میچ میں بنگلہ دیش اور آسٹریلیا کے درمیان کھیلا جانے والا میچ بارش کی وجہ سے بغیر کسی نتیجے کے اختتام پذیر ہو گیادونوں ٹیموں کو میچ میں ایک ایک پوائنٹ ملا ہےاس سے پہلے لندن میں اوول کے میدان پر بنگلہ دیش نے ٹاس جیت کر پہلے بیٹنگ کا فیصلہ کیا اور پوری ٹیم 45 ویں اوور میں 182 رنز بنا کر آؤٹ ہوگئیآسٹریلیا کا ہدف کے تعاقب میں اس وقت بارش کی وجہ سے تعطل آ گیا جب 16ویں اوور کے اختتام پر اس کا سکور 83 رنز تک پہنچ گیا تھا اس وقت کریز پر ڈیوڈ وارنر اور سٹیو سمتھ موجود تھے٭ آسٹریلیا کے آؤٹ ہونے والے پہلے بلے باز ایرون فنچ تھے جو 19 رنز بنا کر ایل بی ڈبلیو آؤٹ ہوئےبنگلہ دیش کی جانب سے تمیم اقبال نے سب سے زیادہ 95 رنز بنائےآسٹریلیا کی جانب سے سب سے کامیاب بولر مچل سٹارک رہے جنھوں نے ایک ہی اوور میں تین وکٹیں لیں اور مجموعی طور پر چار کھلاڑیوں کو آؤٹ کیابنگلہ دیش نے پہلے بیٹنگ کرنے کا فیصلہ کیا تو تمیم اقبال کے علاوہ کوئی بھی دوسرا بلے باز کریز پر جم کر نہ کھیل سکاتمیم اقبال جنھوں نے انگلینڈ کے خلاف بھی سنچری سکور کی تھی اس بار صرف پانچ رنز کی دوری پر ٹورنامنٹ کی دوسری سنچری سکور کرنے میں ناکام رہے ان کی 95 رنز کی اننگز تین چھکے اور چھ چوکوں شامل ہیںمشفق الرحیم صرف نو رنز ہی سکور کرسکے شکیب الحسن بھی 29، صابر رحمان اور محمد اللہ صرف آٹھ، آٹھ رنز ہی بنا سکےخیال رہے کہ اس سے قبل آسٹریلیا اور بنگلہ دیش کی ٹیمیں ایک، ایک میچ کھیل چکی ہیںبنگلہ دیش نے اپنا پہلا میچ  میزبان انگلینڈ کے خلاف کھیلا تھا جس میں انگلینڈ نے آٹھ وکٹوں سے کامیابی حاصل کی تھیدوسری جانب آسٹریلیا نے اپنا پہلا میچ نیوزی لینڈ کے خلاف کھیلا تھا جو بارش کی نذر ہو گیا جس کے بعد دونوں ٹیموں کو ایک، ایک پوائنٹ ملا تھااب تک چیمپیئنز ٹرافی میں شامل تمام آٹھ ٹیمیں اپنے اپنے ابتدائی میچز کھیل چکی ہیںان ٹیموں میں سے انڈیا، انگلینڈ اور جنوبی افریقہ نے اپنے اپنے میچز میں کامیابی حاصل کی ہے جبکہ آسٹریلیا اور نیوزی لینڈ کا میچ بارش کے باعث جیت ہار کے نتیجے کے بغیر ہی ختم ہوااپنے ابتدائی میچ ہارنے والی ٹیموں میں بنگلہ دیش، سری لنکا اور پاکستان شامل ہیں