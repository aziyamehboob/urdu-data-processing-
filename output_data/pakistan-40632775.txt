
Sentence
ایک ایسے وقت میں جب نواز شریف کی حکومت بحرانی کیفیت سے دوچار ہے، کابینہ کے اہم اور سینیئر ترین رکن کی جانب سے اپنی قیادت سے دوری کا تاثر کیا حکمران جماعت میں دراڑوں کی نشاندہی کرتا ہے
Sentence
 وزیر داخلہ چوہدری نثار علی خان کی وزیر اعظم نواز شریف اور بعض وزرا کے ساتھ کشیدگی کی خبریں کچھ روز سے گردش کر رہی تھیں جن کی تصدیق وزارت داخلہ کے ترجمان کے اختتام ہفتہ جاری ہونے والے اس بیان سے ہوئی جس میں چوہدری نثار علی خان کے ترجمان نے بعض ساتھی وزرا پر تنقید کی اور انہیں حکومت کو درپیش بحران کا ذمہ دار قرار دیا
Sentence
  کہا جا رہا ہے کہ چوہدری نثار وزیراعظم سے اس بات پر ناراض ہیں کہ بد عنوانی کے الزامات کے دفاع کے لیے بنائی گئی ان کی حکمت عملی کو وزیراعظم نے نظرانداز کر کے ایسی حکمت عملی اختیار کی جس نے نواز شریف کو بلآخر نا اہلی کے خطرے سے دوچار کر دیا ہے
Sentence
 پاناما پیپرز سے پیدا ہونے والے ہنگامے کے بیچوں بیچ چوہدری نثار کی ناراضی کی خبروں نے اس تاثر کو ہوا دی ہے کہ حکمران جماعت مسلم لیگ نواز ایک اندرونی بحران سے بھی دوچار ہے
Sentence
 سیاسی اور صحافتی حلقوں میں جو سوال زیر بحث ہے وہ یہ ہے کہ کیا چوہدری نثار علی شریف خاندان سے اپنا رستہ الگ کر لیں گے
Sentence
  بہت سے لوگ یہی توقع کر رہے ہیں لیکن کابینہ میں شامل بعض افراد اور حکمران جماعت کے قریبی سمجھے جانے والے بعض صحافی اس امکان کو یکسر مسترد کرتے ہیں
Sentence
 وزیر داخلہ چوہدری نثار علی خان کا اپنی پارٹی میں مقام اور اس کے سربراہ نواز شریف کے ساتھ تعلق خاصا دلچسپ موضوع ہے
Sentence
 وہ کبھی بہت ’ان‘ ہوتے ہیں اور پھر اچانک ’آؤٹ‘ ہو جاتے ہیں
Sentence
 پارٹی کے بیشتر رہنماؤں کو چوہدری نثار کی اپنی جماعت اور اس کی قیادت کے ساتھ آنکھ مچولی کی سمجھ نہیں ہے
Sentence
 بیشتر لوگ اسے چوہدری نثار کے مزاج کا حصہ سمجھتے ہیں کہ وہ پل میں تولہ پل میں ماشہ ہیں
Sentence
 اسی بنا پر کبھی وہ نواز شریف کے قریب اور کبھی دور دکھائی دیتے ہیں
Sentence
 خاص طور پر اس وقت جب اہم فیصلہ سازی کا موقع ہو
Sentence
 اس طرح کے موقعوں پر موجود ایک لیگی رہنما کے مطابق جب کسی اہم اور متنازع معاملے پر بحث ہو تو یوں لگتا ہے کہ دو اناؤں کے درمیان جنگ چل رہی ہے
Sentence
 ایک نواز شریف کی انا دوسری چوہدری نثار کی
Sentence
 کہنے والے کہتے ہیں کہ چوہدری نثار حکمران جماعت کے شاید واحد رکن ہیں جو نواز شریف کی رائے سے ڈنکے کی چوٹ پر اختلاف کرتے ہیں اور اپنی رائے سامنے رکھتے ہیں جو اکثر نواز شریف کو ایک آنکھ نہیں بھاتی
Sentence
  سینئر صحافی سلمان غنی کے مطابق اس کے باجود نواز شریف سمیت کسی بھی مسلم لیگی رہنما کو چوہدری نثار کی مسلم لیگ کے ساتھ وفاداری پر شک نہیں ہے
Sentence
  ’چوہدری نثار کی مسلم لیگ نواز سے وابستگی پر حکومت کے اندر لوگوں کو بھی کوئی شک نہیں
Sentence
 سب جانتے ہیں کہ چوہدری نثار کا ماضی حال اور مستقبل اسی جماعت کے ساتھ ہے اور وہ شریف خاندان کو چھوڑ کر جانے والے نہیں ہیں
Sentence
‘ کابینہ کے رکن حاصل بزنجو بھی اسی رائے کے حامل ہیں
Sentence
 ’میں قریباً تیس سال سے چوہدری نثار کو جانتا ہوں
Sentence
 وہ اختلافی رائے رکھتے ہیں اور اس کا اظہار بھی کرتے ہیں لیکن حکمران جماعت سے الگ ہونا ان کے ایجنڈے میں نہیں ہے
Sentence
‘ اگر چوہدری نثار علی خان اتنے ہی اصول پسند ہیں تو عین اس وقت انہوں نے ناراضی کا اظہار کر کے وزیراعظم کی مشکلات میں اضافہ کیوں کیا جب نواز شریف پہلے ہی نا اہلی کے خطرے سے دو چار ہیں
Sentence
 معاملات سے باخبر بعض ذرائع کے مطابق چوہدری نثار کے لیے تشویش کا معاملہ نواز شریف کی نا اہلیت کی صورت میں نئے وزراعظم کا انتخاب ہے
Sentence
 اطلاعات یہ ہیں کہ حکمران خاندان میں وزارت عظمیٰ کے امیدواروں کے ناموں پر غور کیا جا رہا ہے
Sentence
 چوہدری نثار کے قریبی حلقوں کا خیال ہے کہ انہیں بھنک پڑی ہے کہ مستقبل کے وزیراعظم کے طور پر ان کے نام پر غور نہیں کیا جا رہا
Sentence
  لہجے کی تلخی کے ذریعے چوہدری نثار شاید یہ پیغام دینے کی کوشش کر رہے ہیں کہ ان کے لیے کسی دوسرے کو وزیراعظم کے طور پر قبول کرنا ممکن نہیں ہو گا
Sentence
 اس صورت میں کیا وہ پارٹی سے بغاوت کریں گے
Sentence
 صحافی سلمان غنی اور وفاقی وزیر حاصل بزنجو ایسا نہیں سمجھتے
Sentence
 ’چوہدری نثار حکومت سے الگ تو ہو سکتے ہیں لیکن مسلم لیگ (ن) سے الگ ہونا ان کے لیے آپشن نہیں ہے
Sentence
‘