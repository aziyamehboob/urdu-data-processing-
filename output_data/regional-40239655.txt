انڈیا کے زیرِانتظام کشمیر کے کشیدہ ماحول میں پلنے بڑھنے والی لڑکیوں اور ملک کے باقی حصوں میں رہنے والی لڑکیوں کی زندگی کتنی یکساں اور کتنی مختلف ہو سکتی ہےیہی سمجھنے کے لیے وادی کشمیر میں رہنے والی دعا اور دہلی میں مقیم سومیا نے ایک دوسرے کو خط لکھے سومیا اور دعا کی ایک دوسرے سے کبھی ملاقات نہیں ہوئی ہے انھوں نے ایک دوسرے کی زندگی کو گذشتہ ڈیڑھ ماہ کے دوران خطوط کے ذریعے ہی جانا آپ آئندہ چند دنوں تک ان کے خطوط یہاں پڑھ سکیں گےپیاری سومیا،مجھے آپ کا خط ملا اور یہ جان کر خوشی ہوئی کہ تمہیں سونمرگ پسند آیااگر تم یہاں آنا چاہتی ہو تو مجھے تمہاری مہمان نوازی کرنا بہت اچھا لگے گامجھے بتایا گیا ہے کہ اس پروجیکٹ کے تحت تمہارے لیے یہ میرا آخری خط ہے لیکن میں تم سے ضرور بات چیت جاری رکھنا چاہوں گی میں نے آج ہمارے پہلے خط کو بی بی سی اردو اور ہندی کی ویب سائٹ پر دیکھا اور میری خوشی کا کوئی ٹھکانہ نہیں ہے  میرے خاندان کا ردعمل بھی حیرت انگیز تھا انھیں ہمارا ویڈیو اور خط دونوں ہی بہت اچھے لگے امید ہے تمہارے خاندان اور دوستوں کو بھی ایسا ہی لگا ہوگا اپنے خط میں آپ نے مجھ سے پوچھا تھا کہ کشمیریوں کو کس چیز سے آزادی چاہیےہمیں آزادی اس دنیا کی بیدردی سے چاہیے، ہمیں آزادی امتیازی سلوک سے چاہیے، ہمیں آزادی ان سے چاہیے جو ہمیں اپنے سے کم تر سمجھتے ہیںمجھ پر یقین کرو، ہم کسی سے کم نہیں ہیں، ہم ان کے جیسے ہیں میں سمجھ سکتی ہوں کہ یہ باتیں تمھیں كنفيوز کر رہی ہوں گی اگر آپ کو واقعی کشمیریوں کی آزادی کا مطالبہ سمجھنا ہے تو آپ کو بالی وڈ کی فلم ’حیدر‘ دیکھنی چاہیے اس فلم میں کشمیر کے بارے میں جو بھی دکھایا گیا ہے وہ سچ ہے سب سچ ہے، صرف ہمارے انگلش تلفظ کو کو چھوڑ کر ہم ’پلانٹیڈ‘ کو ’پلانٹڈ‘ اور ’ہرٹیڈ‘ کو ’ہررٹيڈڈ‘ کہتے ہیں اور رہی ترقی کی بات، تو تمہیں پتہ ہونا چاہیے کہ کشمیر ان پہلی ریاستوں میں سے ایک تھی جہاں ترقی کی شروعات ہوئییہاں ہندوستان کا دوسرا ’ہائیڈرو پاور پروجیکٹ‘  تیار کیا گیا تھا، پڑھائی لکھائی کے لیے سکول، لڑکیوں کے لیے تعلیم اور مغربی طرز کے ہسپتال وغیرہ تمام 1900 کے عشرے میں بننے لگے تھے مطلب ہندوستان کی آزادی سے بھی پہلے، باقی ساری ریاستوں سے پہلے یہ سب ترقی ’ڈوگرا‘ راج میں ہوئی میرا سکول، جو کہ ایک مشنری سکول ہے، یہ بھی مہاراجہ ہری سنگھ کے راج میں تعمیر ہوا تھا تو یہ سمجھنا چاہیے کہ کشمیر سب سے زیادہ ترقی یافتہ ریاست ہو سکتی تھی لیکن سالوں سال بدلتی حکومتیں، تمام ایڈمنسٹریشن کی باڈیز میں بڑھتے کرپشن، اور ایسے حالات کی وجہ سے ترقی کی رفتار سست ہونے لگی لیکن ایسا نہیں ہے کہ ہماری ترقی نہیں ہورہی ہے، باقی ریاستوں کی طرح ہماری بھی ترقی ہو رہی ہے تم نے مجھ سے پوچھا تھا کہ لوگ ان حالات سے بور چکے ہیں یا نہیں جیسا کہ میں نے اپنے پہلے ایک خط میں بھی لکھا تھا کہ ہمیں اس کی عادت ہو گئی ہے  اور اگر لوگوں کو كنهیں حالات کی عادت ہو جائے تو وہ ان سے تھکتے نہیں ہیںمیں اس امید کے ساتھ یہ خط ختم کر رہی ہوں کہ ہم آگے بھی 'پین پیلس' بنے رہیں گے بہت ساری محبت کے ساتھتمہاری دوست،دعا(خطوط کی یہ سیریز بی بی سی ہندی کی نمائندہ دیویا آریہ نے تیار کی ہے)