
Sentence
جب میں چان کنگ منگ سے پہلی بار چائینیز یونیورسٹی آف ہانگ کانگ میں ملا تو اس وقت میں یہ تصور نہیں کر سکتا تھا کہ یہ وہ علاقہ ہے جو ماحولیاتی تباہی کا سامنا کر رہا ہے
Sentence
 ہم دونوں موسم بہار کی ایک پرفضا صبح کو یونیورسٹی کے سر سبز کیمپس پر ایک دوسرے کے ساتھ محو گفتگو تھے
Sentence
 درختوں کے درمیان سے میں سورج کی روشنی میں چمکتے ہوئے سمندر کو دیکھ سکتا تھا اور اس کے پیچھے واقع اونچی اونچی عمارتیں اور ان کے پیچھے پہاڑ کی چوٹی بھی نظر آ رہی تھی
Sentence
 اس پورے منظر میں مجھے ایک جگہ بھی کوئی ردی میں پھینکا ہوا اخبار یا کوئی پلاسٹک کی بوتل نظر نہیں آئی
Sentence
لیکن یہ نظر کا دھوکا ہے
Sentence
 ہانگ کانگ شاید اوپر اوپر سے دیکھنے میں صاف لگتا ہے لیکن اس کی بنیادی ضروریات فراہم کرنے والے ادارے شہر کے کوڑے کرکٹ کو قابو میں رکھنے کے لیے شدید مشکلات کا سامنا کر رہے ہیں
Sentence
تمام تر کوششوں کے باوجود ہانگ کانگ کے خطے نے سال 2015 کے دوران 3
Sentence
7 ارب ٹن فضلہ پیدا کیا جو کہ گذشتہ پانچ سالوں میں سب سے زیادہ تھا
Sentence
 ہانگ کانگ میں فضلے کو ٹھکانے لگانے کے لیے 13 لینڈ فل سائٹس کو استعمال کیا جا چکا ہے اور مستقبل میں ان 13 میں سے 10 کو پارک، گالف کورس اور کھیل کے میدانوں کے طور پر استعمال کیا جائے گا
Sentence
 لیکن خدشہ یہ ہے کہ جس تیزی کے ساتھ ہانگ کانگ میں فضلہ پیدا کیا جا رہا ہے، چند سالوں میں یہ تینوں لینڈ فل سائٹس بھی بھر جائیں گی
Sentence
 چان کنگ منگ کہتے ہیں کہ 'اگر ہانگ کانگ اسی ڈگر پر چلتا رہا تو 2020 تک ہم آخری حد تک پہنچ جائیں گے
Sentence
'چان کنگ منگ کے اس اندازے کو ہانگ کانگ کی اپنی ماحولیات کے تحفظ کے لیے قائم کیے گئے ادارے  اینوائرنمنٹل پروٹیکشن ڈپارٹمنٹ کی حمایت ہے
Sentence
 چان کنگ منگ خود ایک ماحولیات کے سائنسدان ہیں اور ہانگ کانگ کی نیو ڈیموکریٹ پارٹی کے رہنما بھی ہیں
Sentence
 ان تجربات کی روشنی میں ان کو اندازہ ہے کہ سماجی، معاشی اور ٹیکنالوجیکل مشکلات کے باوجود وہ کس طرح شہر کو اس گندگی کے طوفان سے بچا سکتے ہیں
Sentence
ہانگ کانگ کی بڑھتی ہوئی مشکلات دوسرے شہروں کے لیے خطرے کی گھنٹی ہے اور دنیا بھر سے ماحولیات کے ماہرین ہانگ کانگ کے فیصلوں کو بغور دیکھ رہی ہیں
Sentence
 صرف 2000 مربع کلومیٹر کے علاقے میں 70 لاکھ کی آبادی کے ساتھ ہانگ کانگ دنیا کا چوتھا سب سے گنجان آباد علاقہ ہے
Sentence
 ایسے علاقے میں جہاں خالی زمین کی اتنی کمی ہو، وہاں پر نئی لینڈ فل سائٹ بنانا تقریباً ناممکن ہے
Sentence
 ساتھ ساتھ ہانگ کانگ میں سیاحت کی مقبولیت نے وہاں کی حکومت پر مزید دباؤ ڈال دیا ہے
Sentence
 جب سے ہانگ کانگ کے خطے میں صنعتوں نے چین کا رخ کیا ہے، حکومت نے سیاحوں کو متوجہ کرنے کی کوششیں کی ہیں تاکہ خطے کی معیشت کو فروغ ملے
Sentence
 لیکن ایسا کرنے سے سالانہ چھ کروڑ لوگ ہانگ کانگ گھومنے کے لیے آتے ہیں جو کہ خطے کے رہائشیوں کی تعداد سے سات گنا زیادہ ہے، جن میں سے 60 فیصد لوگ چین سے آتے ہیں
Sentence
 ان سیاحوں کے لیے کھانا پینا اور شاپنگ مال جانا بہت کشش رکھتا ہے اور یہ شوق مزید فضلہ پیدا کرنے کا سبب بنتا ہے
Sentence
 چان کنگ منگ کہتے ہیں کہ ان سیاحوں کے آنے سے 'معیشت کو فائدہ ضرور ہوتا ہے لیکن اس کے نقصانات بھی ہیں
Sentence
 'ان تمام وجوہات کے علاوہ ہانگ کانگ میں 'فری اکانومی' ہونے کے باعث حکومت اس ڈر سے کاروباری سرگرمیوں پر مختلف قوانین لگانے میں حیل و حجت سے کام لیتی ہے کہ وہ تجارتی سرگرمیوں پر اثر انداز نہ ہوں
Sentence
 اس کی مثال دیتے ہوئے چان کنگ منگ نے کہا کہ حکومت ایسا کوئی فیصلہ نہیں لینا چاہتی جس سے صارفین کی عادتیں تبدیل ہوں
Sentence
 دوسرے ممالک کی طرح ہانگ کانگ خطہ میں پیدا ہونے والے فضلے کو دوبارہ قابل استعمال بنانے کے لیے چین بھیجتا ہے
Sentence
 وہاں پر موجود سہولیات پلاسٹک، مختلف دھاتیں اور برقی سامان سے کارآمد، قابل استعمال چیزیں بنا سکتی ہیں لیکن دیگر مختلف اقسام کے فضلے ایسے ہوتے ہیں جو کہ ماحول کے لیے نقصان دہ ہوتے ہیں جیسے طبی فضلہ یا کھانے پینے کی چیزوں میں پیدا ہونے والا فضلہ
Sentence
ان وجوہات کی بنا پر چین کی حکومت نے ایسے خام مال کی درآمد پر پابندی لگا دی ہے جو کہ ماحول میں خرابی کا باعث بنتی ہو اور اس فیصلے سے ہانگ کانگ کو مزید مشکلات کا سامنا کرنا پڑ رہا ہے کیونکہ اس کے پاس فضلہ کو دوبارہ کار آمد بنانے کی اپنی کوئی سہولیات نہیں ہیں
Sentence
 چین کی جانب سے لگائی گئی اس پابندی کو گرین فینس کا نام دیا گیا ہے
Sentence
 ماحولیات کے تحفظ کے لیے کام کرنے والے کارکن ڈؤگ ووڈرنگ  نے مجھے بتایا کہ 'جو چیزیں آپ پہلے چین بھیج سکتے تھے اسے اب لینڈ فل سائٹ میں ڈالنا پڑتا ہے
Sentence
'چین کی جانب سے اس پالیسی میں تبدیلی کے باعث پچھلے پانچ برسوں میں ہانگ کانگ کا شہری فضلہ مسلسل بڑھتا جا رہا ہے اور حکومت کو اسے تلف کرنے کے لیے فوری اقدام لینا ضروری ہو گئے ہیں ورنہ ہانگ کانگ کے لینڈ فل سائٹس میں جگہ باقی نہیں بچے گی
Sentence
 اس صورتحال سے سامنے کرنے کے لیے ہانگ کانگ کی حکومت نے 'ویسٹ چارج' کا آغاز کیا ہے جس سے مقامی آبادی پر لازم ہوگا کہ وہ ایک لیٹر فضلہ پر 0
Sentence
11 ہانگ کانگ ڈالر کی فیس ادا کریں گے
Sentence
 یہ قانون 2019 سے لاگو ہوگا اور ساؤتھ چائنا مارننگ پوسٹ اخبار کے مطابق ہر گھر سے اس قانون کی مد میں ماہانہ 33 سے 54 ہانگ کانگ ڈالر ملیں گے
Sentence
 اس قانون کے حمایتی کہتے کہ اس سے ملتے جلتے قوانین کا اطلاق جنوبی کوریا کے شہر سیئول اور تائیوان کے شہر تائیپی میں ہوا تھا اور اس کی مدد سے فضلے میں 30 فیصد تک کمی دیکھنے میں آئی تھی
Sentence
 اس کے علاوہ ہانگ کانگ کا اینوائرنمنٹل پروٹیکشن ڈپارٹمنٹ خطے کے سب سے بڑے جزیرے لانٹاؤ میں دس ارب ڈالر کی فضلہ سوز بھٹی لگانے کا ارادہ رکھتا ہے لیکن چان کنگ منگ کے اندازوں کے مطابق یہ بھٹی ہانگ کانگ کے مجموعی فضلے کا صرف 30 فیصد تلف کر سکتی ہے
Sentence
 مزید یہ کہ اس بھٹی سے فضلے کے جلائے جانے سے ہوائی آلودگی بڑھنے کا بھی خدشہ ہے
Sentence
 دوسری جانب چان کنگ منگ لانٹاؤ میں فوڈ پراسسنگ پلانٹ لگانے کے منصوبے کے حمایتی ہیں جو ائیر پورٹ کے تجارتی کچن  کا فضلہ دوبارہ کار آمد بنائے گی
Sentence
 ان کا کہنا ہے کہ ہانگ کانگ میں باغبانی کے لیے کھاد دور دراز سے درآمد کی جاتی ہے لیکن ضائع شدہ کھانے کی مدد سے مقامی طور پر کھاد بنائی جا سکتی ہے
Sentence
 چان کنگ منگ کے مطابق ایسے پلانٹ گاڑیوں کے لیے بائیو گیس بھی بنا سکتے ہیں
Sentence
 'میرے اندازے کے مطابق جتنی مقدار میں ہانگ کانگ میں کھانا ضائع ہوتا ہے اس کو تلف کرنے کے لیے ہمیں ایسے 20 پلانٹس لگانے ہوں گے لیکن میں سمجھتا ہوں کہ یہ کرنا چاہیے کیونکہ ہمیں اس کی ضرورت ہے اور ہمیں ہر ممکن حد تک تلف شدہ چیزوں کو دوبارہ کار آمد بنانے کی کوشش کرنے چاہیے
Sentence
'فضلہ کی اتنی بڑی مقدار ہونے کی وجہ سے اس کو مختلف اقسام میں تقسیم کرنا بہت مشکل ہے
Sentence
 ڈؤگ ووڈرنگ کہتے ہیں کہ 'ابھی لوگ ہر قسم کے فضلے کو ایک ہی تھیلے میں ڈال دیتے ہیں اور اس کو علیحدہ کرنا بعد میں بہت مشکل ہو جاتا ہے اور پھر ان کو ری سائیکل کرنے میں ان کی افادیت چلی جاتی ہے
Sentence
'ڈؤگ ووڈرنگ اور چان کنگ منگ دونوں یہ سمجھتے ہیں کہ ہانگ کانگ میں موجود کاروبار کرنے والی کمپنیاں اور افراد کو ماحول کے تحفظ کے لیے کیے جانے والے اقدامات سے کوئی پریشانی نہیں ہونی چاہیے
Sentence
 البتہ چان کنگ منگ کو شکایت یہ ہے کہ اس مسئلہ کی دس سال قبل نشاندہی کے باوجود اس پر کام نہیں کیا گیا اور پالیسی طے کرنے میں بہت وقت صرف کر دیا 
Sentence
 'ہم نے بہت وقت ضائع کر دیا ہے بغیر کچھ کیے
Sentence
'لیکن جس رفتار سے ہانگ کانگ میں فضلے کی مقدار میں اضافہ ہو رہا ہے، اب ہاتھ پر ہاتھ رکھنے کا وقت نہیں رہا ہے
Sentence
 