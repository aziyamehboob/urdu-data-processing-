
Sentence
وڈیو شیئرنگ سائٹ یوٹیوب پر راتیں گزرتی رہیں، ہوا میں قلابازیاں کھانے والے طیارہ بنانے کا خواب پنپتا رہا
Sentence
 اور پھر ایک دن، انھوں نے چھوٹے چھوٹے پرزے جوڑ کر طیارہ بنا لیا
Sentence
یہ کہانی کمبوڈیا کے کار مکینک، پین لونگ کی ہے
Sentence
 وہ بچپن سے ہی طیاروں میں بے انتہا دلچسپی رکھتے ہیں
Sentence
پین لونگ تین سال تک اپنی بیوی کے سو جانے کے بعد گھنٹوں جاگتے رہتے تھے
Sentence
 وہ گھنٹوں یو ٹیوب ویڈیو دیکھتے رہتے تھے
Sentence
لیکن یہ کوئی پاپ موسیقی یا وائرل ویڈیو کلپس نہیں ہوتے تھے
Sentence
کمبوڈیا کے جنوب مشرقی دیہی علاقے میں ایک ہائی وے کے کنارے رہنے والے لونگ کی تو بس ایک ہی دیوانگی ہے - ہوائی جہاز
Sentence
وہ کہتے ہیں: 'ابتدا میں میں جیٹ کی ورڈ ٹائپ کرتا تھا
Sentence
یو ٹیوب میں کی ورڈ طیاروں کی پرواز اور لینڈ کرنے کی ویڈیوز تک لے جاتا
Sentence
اس کے ساتھ ہی انھیں فلائٹ سمیولیٹر اور ہوائی جہاز بنانے والی فیکٹریوں کو اندر سے دکھانے والے ویڈیوز بھی نظر آتے
Sentence
لونگ ایک کسان خاندان میں اس وقت پیدا ہوئے جب کمبوڈیا خمیر روج کے دور حکومت میں ہونے والی بربادی سے نکل رہا تھا
Sentence
 وہ کبھی کسی بھی قسم کے طیارے میں نہیں بیٹھے تھے
Sentence
وہ بتاتے ہیں کہ چھ سال کی عمر میں انھوں نے ہیلی کاپٹر دیکھا اور اسی وقت سے ہی پرواز کی چاہت ان کے دل و دماغ پر چھا گئی
Sentence
دہائیوں تک وہ اڑنے کے بارے میں سوچتے رہے
Sentence
لونگ کہتے ہیں: 'مجھے ہر رات طیارے میں پرواز کرنے کے خواب آتے
Sentence
 میں ہمیشہ چاہتا تھا کہ میرے پاس میرا اپنا ہوائی جہاز ہو
Sentence
'پہلے یہ صرف ایک خواب تھا
Sentence
 لونگ کی تعلیم درمیان میں ہی چھوٹ گئی اور وہ ایک مکینک بن گئے
Sentence
اس زمانے میں اس علاقے کے نوجوانوں کے پاس کھیتی باڑی کے علاوہ روزگار کے دوسرے متبادل کے طور پر کار مکینک بننا ہی رہ گيا تھا
Sentence
اب وہ 30 سال کے ہو چکے ہیں اور انھوں نے پاس کے صوبے میں اپنا گیراج کھول لیا ہے اس کے بعد بھی  پرواز کا خواب انھیں راتوں میں جگاتا رہا
Sentence
بالآخر انھوں نے اپنا ذاتی طیارہ بنانے کا فیصلہ کر لیا
Sentence
لونگ کہتے ہیں: میں نے ہوائی جہاز بنانا شروع کر دیا، ابتدا میں چھپ کر یہ کام کرتا تھا کیونکہ مجھے ڈر تھا کہ کوئی دیکھے گا تو میرا مذاق اڑائے گا
Sentence
 اس لیے میں کبھی کبھی چھپ کر رات میں بھی کام کرتا
Sentence
لونگ کا خیال تھا کہ ہیلی کاپٹر کی نقل کرنا زیادہ مشکل ہے
Sentence
 اس لیے انھوں نے ہوائی جہاز بنانے کا فیصلہ کیا
Sentence
 انھوں نے دوسری عالمی جنگ کے جاپانی لڑاکا طیارے کو اپنا ماڈل بنایا
Sentence
لونگ نے پرانی چیزیں استعمال کرتے ہوئے ایک انجن اور 5
Sentence
5 میٹر کے پروں یا بازوؤں والا جہاز ایک سال کی محنت کے بعد بنا لیا
Sentence
ان کی پائلٹ سیٹ ایک پلاسٹک کرسی ہے جس کے پاؤں کاٹ دیے گئے ہیں
Sentence
 کنٹرول پینل گاڑی کا ایک ڈیش بورڈ ہے اور ہوائی جہاز کی باڈی ایک پرانے گیس کنٹینر سے تیار کی گئی ہے
Sentence
 آٹھ مارچ کو لونگ نے اپنے ہوائی جہاز کا تجربہ کیا
Sentence
 دوپہر میں تقریباً تین بجے انھوں نے طیارے کا انجن سٹارٹ کیا
Sentence
تین لوگوں کی مدد سے ہوائی جہاز کو 'رن وے' پر لایا گیا
Sentence
 رن وے کی یہ کچی سڑک راستے سے چاول کے کھیتوں میں جاتی ہے
Sentence
 گاؤں والوں کے مطابق 200-300 لوگ ان کی پرواز کو دیکھنے جمع ہوئے تھے
Sentence
 لیکن لونگ کے مطابق یہ تعداد تقریباً دو ہزار تھی
Sentence
سیکورٹی کے لیے لونگ نے موٹر سائیکل پر لگایا جانے والا ہیلمیٹ پہنا اور کاک پٹ میں بیٹھ گئے
Sentence
 طیارے نے رفتار پکڑی اور کچھ دیر کے لیے ہوا میں بھی اڑا
Sentence
 لونگ کہتے ہیں کہ طیارہ 50 میٹر کی بلندی تک گیا اور زمین پر آ گرا
Sentence
جب ان کی پہلی پرواز کے بعد لونگ زمین پر گرے تو لوگ ان پر ہنس رہے تھے
Sentence
وہ کہتے ہیں: میری آنکھوں سے آنسو نکل آئے
Sentence
 میں بہت جذباتی ہو گیا کیونکہ وہ سب جو باتیں میرے بارے میں کہہ رہے تھے انھیں سننا میرے لیے مشکل تھا
Sentence
لوگوں نے پرواز کی ناکامی کی وجہ ان کے طیارے کا وزن بتایا جو پانچ سو کلو تھا
Sentence
 لیکن اس ناکامی نے ان کے ارادے کو مزید مضبوطی بخشی اور لونگ نے اپنی ساری توجہ نئے پروجیکٹ پر لگا دی
Sentence
اب وہ پانی سے پرواز کرنے والا طیارہ بنانے پر کام کر رہے ہیں
Sentence
 لونگ پر امید ہیں کہ اس بار وہ طیارے کو پرواز کے قابل بنا ہی دیں گے
Sentence
خیال رہے کہ پریچّور علاقے میں واقع ان کے گاؤں سے سمندر 200 کلومیٹر دور ہے
Sentence
 وہ نئے پروٹوٹائپ کو ٹرک کے ذریعے سوے رينگ دریا تک لے جائیں گے اور وہاں سے پرواز کرنے کی کوشش کریں گے
Sentence
لوے کہتے ہیں کہ پہلے ماڈل پر تقریبا دس ہزار ڈالر خرچ ہوئے تھے اور اپنے سمندری طیارے پر وہ اب تک تین ہزار ڈالر خرچ کر چکے ہیں
Sentence
کمبوڈیا جیسے ملک کے لیے یہ بڑی رقم ہے جہاں اوسطاً تنخواہ 153 ڈالر فی ماہ ہے
Sentence
 یہاں 13
Sentence
5 فیصد آبادی خط افلاس سے نیچے ہے
Sentence
لونگ اتنے پیسوں میں اپنے خاندان کو شاندار غیر ملکی سفر کروا سکتے تھے
Sentence
وہ کہتے ہیں: میں نے کبھی کسی دوسری چیز پر پیسہ خرچ کرنے کے بارے میں سوچا ہی نہیں
Sentence
 نہ ہی مجھے کبھی اپنا پیسہ جہاز پر خرچ کرنے میں کوئی دکھ ہوا
Sentence
کچھ لوگ ان کا مذاق اڑاتے ہیں لیکن ایسے بھی لوگ ہیں جو اپنے ضدی پڑوسی کے متعلق بہت پرجوش بھی ہیں
Sentence
44 سالہ دکاندار سن سوپ ہیپ کہتے ہیں: میں لونگ جیسے شخص سے کبھی نہیں ملا
Sentence
لونگ کے گھر کے قریب سڑک کے کنارے ریستوراں چلانے والی 29 سالہ مین فیری کہتی ہیں: 'یہ میرے لیے غیر معمولی ہے کیونکہ ہم کمبوڈیا کے لوگوں میں کوئی دوسرا ایسا کچھ نہیں کرے گا
Sentence
لونگ کی 29 سالہ بیوی ہینگ موئے ہینگ کہتی ہیں کہ انھیں اپنے شوہر کی حفاظت کے متعلق فکر رہتی ہے
Sentence
ان کے دو چھوٹے چھوٹے بیٹے ہیں تاہم وہ اپنے شوہر کی مکمل حمایت کرتی ہیں
Sentence
وہ فکرمند لہجے میں کہتی ہیں: 'میں نہیں جانتی کہ طیارے کس طرح کام کرتے ہیں اور وہ کسی ماہر کو بھی نہیں جانتے ہیں جو ان کی مدد کریں
Sentence
 میں نے خوف کی وجہ سے ان سے کئی بار یہ کام بند کر دینے کے لیے کہا ہے لیکن وہ کہتے ہیں کہ کچھ نہیں ہوگا اور مجھے ان کا ساتھ دینا پڑتا ہے
Sentence
‘لونگ جولائی میں اپنی ٹیسٹ فلائٹ پانی پر کریں گے تاکہ خطرے کو کچھ کم کیا جا سکے لیکن وہ بخوبی جانتے ہیں کہ ان کے خواب کی پرواز میں بہت خطرے بھی ہیں، جن میں سے کچھ ان کے کنٹرول سے باہر ہیں
Sentence
خطرے کے بارے میں لونگ کہتے ہیں: 'خطرہ، ہم اس کے بارے میں پہلے سے نہیں بتا سکتے
Sentence
'