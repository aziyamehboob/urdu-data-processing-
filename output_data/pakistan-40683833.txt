سوشلستان میں پاناما کے حوالے سے الزامات، جوابی الزامات، کردار کُشی اور ذاتی حملے شدت کے ساتھ جاری ہیں سپریم کورٹ کے احاطے میں لگے روسٹرم پر کھڑے ہو کر ملک کے نامور سیاسی رہنما وزرا اپنے حملوں میں ایسی ایسی باتیں کر چکے ہیں جنہیں سن کر آپ کو لگتا ہے کہ اس معزز فورم پر اب کیا کچھ کہا جانا باقی ہے عدالت کی کارروائی جس انداز میں میڈیا میں پیش کی جا رہی اس کے نتیجے میں سوشل میڈیا پر میمز اور مکالمے باقاعدگی سے پیش کیے جا رہے ہیں مگر ہم سوشلستان میں پاناما جے آئی ٹی کی نہیں بلکہ ان خبروں کی بات کریں گے جو اس سارے عمل کے دوران میڈیا پر کوریج نہ ملنے کی وجہ سے سوشل میڈیا پر زیرِ بحث رہیںتیرہ جولائی کو تین پولیس اہلکار اور ایس پی مبارک شاہ کوئٹہ میں ایک دہشت گردی کے حملے میں ہلاک ہو گئے مگر یہ خبر شاید آپ کی نظر سے گزری ہوسید طلعت حسین نے لکھا 'ایس پی مبارک شاہ اور تین پولیس اہلکاروں شہید ہوئے مگر میڈیا پر یہ خبر نہیں بن سکی بہت ہی افسوسناک بات ہے'دوسری خبر پاکستان کے ایوانِ بالا میں اپوزیشن جماعت پیپلز پارٹی نے سائبر کرائم کے قانون کو قومی سلامتی کے لیے استعمال کرنے کےبجائے اسے سیاسی آلہ بنانے کے معاملے کی نشاندہی کی گئییہ بات بھی سامنے آئی کہ حسبِ وعدہ وفاقی تحقیقاتی ادارہ ایف آئی اے ہر چھ ماہ بعد اپنی رپورٹ پارلیمان میں پیش کرے گا مگر چھ ماہ سے زیادہ عرصہ گزر جانے کے باجود یہ رپورٹ پیش نہیں کی گئیجہاں ایسی ویب سائٹس کی نشاندہی کی گئی جن کا تعلق کالعدم تنظیموں سے تھا اور جو فرقہ واریت پھیلاتی ہیں وہیں یہ بھی بتایا گیا کہ ایسی 64 ویب سائٹس میں سے 41 اب بھی فعال ہیں سینیٹر فرحت اللہ بابر نے کہا کہ 'اگر بات ہوتی ہے کہ آپ 90 ایکٹر زمین دے رہے ہو، کس قاعدے قوانین کے تحت، تو یہ کہاں سے بدنامی کی بات ہوگئی اسے قومی سلامتی کے لیے خطرے اور فوج کی بدنامی نہیں سمجھا جانا چاہیے'اسد ہاشم نے ٹویٹ کی کہ 'سائبر کرائم کا قانون خطرناک ہے اور آزادیِ اظہار پر قدغن لگانے کے لیے ہے'اس سارے معاملے کے دوران اقوامِ متحدہ کے انسانی حقوق کمیشن نے پاکستان کا جائزہ اجلاس منعقد کیا جہاں پاکستان کے انسانی حقوق کے وزیر کامران مائیکل نے شرکت کی اور سوالات کے جوابات دیےایچ آر سی نے پاکستانی حکومت کے موقف پر سوالات کیے جنہیں پاکستانی مندوبین نے لائیو ٹویٹ کیا اور سوشل میڈیا پر نشر بھی کیاریما عمر نے لکھا 'ایچ آر سی نے حکومتِ پاکستان کو بتایا کہ اسے اتنی بڑی تعداد میں صحافیوں اور انسانی حقوق کے کارکنوں کی ہلاکتوں پر تفتیش ہے جس کے مقابلے میں سزائیں نہ ہونے کے برابر ہیں'ایچ آر سی نے سوال کیا کہ 'آخر کیوں لڑکوں اور لڑکیوں کی شادی کی عمر کے حوالے سے ملک بھر میں فرق ہے پورے ملک میں لڑکوں اور لڑکیوں کے لیے یہ عمر 18 برس ہونی چاہیےلاپتہ افراد کے معاملے میں پاکستانی وزیر نے وضاحت پیش کی کہ یہ لوگ 'خود ہی لاپتہ ہو جاتے ہیں' جس کے جواب میں ایچ آر سی نے پوچھا کہ 'آپ کیسے سپریم کورٹ کی جانب سے اس بات کوتسلیم کیے جانے کا انکار کر سکتے ہیں کہ ملک کی سکیورٹی ایجنسیاں لوگوں کو جبری طور پر لاپتہ کرنے کے عمل میں لوث ہیں'جس کے جواب سے مطمئن نہ ہونے پر ایچ آر سی نے کہا کہ 'پاکستانی وفد ایسے اقدامات یا مقدمات کی فہرست پیش کرنے میں ناکام رہی ہے جس سے ثابت ہوتا ہو کہ حکومت نے جبری گمشدیوں پر کارروائی کی ہے جس سے یہ نتیجہ نکلتا ہے کہ کوئی کچھ بھی کر سکتا ہے بغیر اس خوف کے کہ اس کے خلاف کارروائی ہو گی'اگر آپ اس بارے میں مزید پڑھنا چاہتے ہیں تو پاکستان کے جنیوا میں ، اور  کے ٹوئٹر ٹائم لائن پر پڑھ سکتے ہیں 