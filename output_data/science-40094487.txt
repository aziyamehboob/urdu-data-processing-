
Sentence
شدت پسند تنظیم دولتِ اسلامیہ کے جنگجو بہت سے محاذوں پر لڑ رہے ہیں جن میں سے ایک ڈیجیٹل محاذ ہے
Sentence
 دولتِ اسلامیہ یہ بھی جنگ بھی اس تندہی سے لڑتی ہے جتنی میدان میں اور اپنے ڈیجیٹل کارکنوں کو 'میڈیا شہید' قرار دیتی ہے
Sentence
دوسری شدت پسند تنظیموں کی طرح دولتِ اسلامیہ بھی ویب اور سوشل میڈیا کا بڑھ چڑھ کر استعمال کرتی ہے، اور انھیں اپنی کامیابیوں کی تشہیر اور بھرتی کے آلے کے طور پر برتتی ہے
Sentence
ستمبر 2015 میں دولتِ اسلامیہ کی آن لائن سرگرمیوں میں اس وقت ایک اہم موڑ آیا جب اس نے ٹیلی گرام نامی میسجنگ ایپ استعمال کرنا شروع کر دی
Sentence
 اصل میں ٹوئٹر نے دولتِ اسلامیہ کے اکاؤنٹ بند کرنا شروع کر دیے تھے
Sentence
 اس کے مقابلے پر ٹیلی گرام زیادہ محفوظ تھی کہ اس کے پیغامات انکرپٹڈ ہوتے ہیں
Sentence
 اسی دوران ٹیلی گرام نے 'چینل' نامی فیچر شروع کر دیا تھا جس کے تحت ایک صارف لاتعداد دوسرے صارفین کو پیغام بھیج سکتا ہے
Sentence
 جہادیوں نے جلد ہی اسے اپنے مقاصد کی خاطر استعمال کرنا شروع کر دیا
Sentence
 تاہم ٹیلی گرام نے بھی دولتِ اسلامیہ کے اکاؤنٹ بند کر دیے جس کے بعد سے اس تنظیم کو زیرِ زمین جانے پر مجبور ہونا پڑا
Sentence
تاہم دولتِ اسلامیہ کے کارکنوں نے بہت سے مِرر چینل کھول رکھے ہیں اور وہ آفیشل چینل پر دیے گئے پیغامات کو بار بار دہراتے رہتے ہیں
Sentence
 یہ 'مِرر' چینل دولتِ اسلامیہ کی کارروائیوں کو بارے میں بیک وقت مواد کی سٹریمنگ کرتے رہتے ہیں
Sentence
 اس کے علاوہ دولتِ اسلامیہ کی نیوز ایجنسی اعماق کی خبریں بھی نشر ہوتی رہتی ہیں
Sentence
 ان مرر چینلوں کو ناشر نیوز ایجنسی کہا جاتا ہے، اور یہ بھی معطل ہوتے رہتے ہیں
Sentence
اس کا توڑ کرنے کے لیے دولتِ اسلامیہ کے کارکن ایک عام سا چینل کھولتے ہیں اور جب اس کے فالوورز کی تعداد کافی ہو جائے تو اچانک انھیں دولتِ اسلامیہ کے چینلوں میں تبدیل کر دیتے ہیں
Sentence
 یہ چینل دولتِ اسلامیہ میں بھرتی کے بارے میں لنک دیے جاتے ہیں اور فالوورز سے کہا جاتا ہے کہ وہ اسے آگے نشر کر دیں
Sentence
 عام طور پر ایسے چینلوں کے فالوورز کی تعداد ایک ہزار سے بڑھ جائے تو انھیں بند کر دیا جاتا ہے، تاہم اس سے خاصے لوگوں تک رسائی ممکن ہو جاتی ہے اور وہ اپنا پیغام مطلوبہ ناظرین تک پہنچا دیتے ہیں
Sentence
 ٹیلی گرام میں جامع سرچ کی آپشن نہیں ہے، اس لیے دولتِ اسلامیہ کے چینلوں کو تلاش کرنا آسان نہیں
Sentence
 اپریل کے وسط میں ناشر ایجنسی نے اعلان کیا تھا کہ اس کے مرر اکاؤنٹوں کی تعداد ایک سو ہو گئی ہے
Sentence
 اس کے بعد ناشر ایجنسی کی کامیابیوں کے 12 ماہ مکمل ہونے کا جشن منایا گیا
Sentence
 اس مہم کے دوران لوگوں سے کہا گیا کہ وہ مضامین اور تصاویر بھیجیں جن میں دولتِ اسلامیہ کے کام کو سراہا گیا ہو
Sentence
 بڑی تعداد میں لوگوں نے ایسا ہی کیا
Sentence
 بی بی سی نے ٹیلی گرام سے دولتِ اسلامیہ کی سرگرمیوں کے بارے میں پوچھا لیکن اس کا جواب نہیں ملا
Sentence
 تاہم اس نے کہا ہے کہ وہ گذشتہ دسمبر سے دولتِ اسلامیہ کے حامیوں کے چینل بند کر رہی ہے
Sentence
 ایک حالیہ پیش رفت میں ناشر نے ٹیلی گرام پر اپنے فالوورز سے کہا ہے کہ اس کا پیغام فیس بک اور ٹوئٹر پر بھی پھیلاتے رہیں
Sentence
 