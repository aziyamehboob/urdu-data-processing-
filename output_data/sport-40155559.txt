اپنے زمانے کے ناقابل تسخیر ورلڈ ہیوی ویٹ چیمپیئن فورمین اور ان کو چیلنج کرنے والے کرشماتی محمد علی کے درمیان ہونے والے اس مقابلے کو 'رمبل ان دا جنگل' یعنی جنگل میں گھن گرج کا نام دیا گیا اور اسے عام طور پر 20ویں صدی کے سب بڑے کھیل کے مقابلے سے تعبیر کیا جاتا ہےاس مقابلے میں بالآخر علی کامیاب رہے اور انھوں نے فورمین کو آٹھویں راؤنڈ میں ناک آوٹ کر دیا اور اپنے سے عمر میں کم مقابل سے اپنا خطاب واپس حاصل کر لیامحمد علی کی گذشتہ سال 74 سال کی عمر میں موت کے بعد فوٹو گرافر ہیو کنسیلا کنگھم نے ڈیموکریٹک ریپبلک آف کونگو (زائر کا نام سنہ 1997 میں بدل دیا گيا) کے دارالحکومت کنشاسا کا دورہ کیا اور ان نوجوان باکسروں سے ملے جو علی کے نقش قدم پر چلنے کا عزم رکھتے ہیںیہ مقابلہ ٹاٹا ریفائل سٹیڈیم مین ہوا تھا ہر چند کہ اب بھی وہاں چاروں جانب فلڈ لائٹس ہیں لیکن اس کی حالت خستہ ہے کیونکہ ان میں بہت کم بلب بچے ہیںیہ سٹیڈیم ایک باکسنگ کلب کا گھریلو میدان ہے جسے محمد علی کو خراج عقیدت کے طور پر ان کا نام دیا گیا ہے اور کونگو کے باکسروں کی نئی نسل انھیں انتہائی عظمت کے مقام پر رکھتی ہےوہاں تقریبا 120 نیم مستقل باکسر ہیں جن میں سے 40 افراد نے پیشہ ورانہ طور پر باکسر بننے کی امید ظاہر کی سٹیڈیم کے باہر اکثرو بیشتر مکے بازی کے مقابلے ہوتے رہتے ہیںجوربل مالیوو محمد علی میموریئل کلب کے باہر بیٹھتی ہیں جہاں وہ سنہ 2010 سے تربیت حاصل کر رہی ہیں وہ بہت حد تک مائک ٹائسن سے تحریک لیتی ہیں اور امید کرتی ہیں کہ وہ پوری طرح پیشہ ورانہ باکسر بنیں گی فی الحال وہ بے روزگار ہیں کلب کے دوسرے باکسر دینا یامے سٹیڈیم کے باہر مشق کرتے ہین ان کے لیے محمد علی ان کے ہیرو ہیں ان کی شکایت ہے کہ حکومت سٹیڈیم کی دیکھ ریکھ کے لیے پیسے نہیں دیتی ہےوہاں سامان اور بطور خاص باکسنگ گلووز کی کمی ہے وہاں کوئی رنگ نہیں ہے ہے اس لیے مقابلہ احاطے کے باہر کھلے میں ہوتا ہےبہر حال ان مقابلوں کو دیکھنے کے لیے ناظرین انھی سٹینڈز میں بیٹھتے ہیں جہاں کبھی 60 ہزار لوگوں نے محمد علی کے ہاتھوں فور مین کی شکست دیکھی تھی ڈورکس لوکامبا صرف تین ماہ سے کلب میں باکسنگ کر رہی ہیں لیکن وہ محمد علی کے ہنر سے واقف ہیں کیونکہ انھوں نے  ڈی وی ڈی پر ان کا فوٹیج دیکھ رکھا ہےان کے کوچ کارلوس کابونگو سٹیڈیم کے نیچے اپنے دفتر میں بیٹھتے ہیں کابونگو سابق باکسنگ چیمپیئن ہیں اور انھوں نے تین طلائی تمغے حاصل کر رکھے ہیں انھوں نے اپنی باکسنگ کو 'دا گریٹیسٹ' یعنی عظیم ترین محمد علی کے طرز پر ڈھال رکھا ہے وہ بھی یامے کی طرح فنڈز کی کمی کی شکایت کرتے ہیں تاہم وہ اس تاریخی سٹیڈیم کے احاطے میں باکسنگ سیکھنے والے نوجوانوں سے کسی قسم کی فیس لینے کے خلاف ہیں پیئرے سیلسٹے کبالا محمد علی کے تاریخی مقابلے کے وقت 27 سال کے ریڈیو صحافی تھے لیکن اب وہ سرکاری ٹی وی سٹیشن آر ٹی این سی کے ڈائریکٹر ہیں وہ امریکی باکسر کے وہاں آنے کے وقت کے ماحول کو یاد کرتے ہیں کہ شہر کس طرح ان کی آمد کی سرخوشی میں ڈوبا ہوا تھاوہ بھی کونگو کے ابھرتے ہوئے باکسروں کے لیے سہولتوں اور فنڈز کی کمی کے شاکی ہیںملک کے سابق رہنما موبوٹو سیسے سیکو کا محل کنشاسا کے مشرق نسلے میں آج سنسان پڑا ہے  کبھی محمد علی اور فورمین نے ٹراپیکل موسم کا عادی ہونے کے لیے موسم گرما کا اپنا بہت سارا وقت یہاں مشق میں گزارا تھا یہ حصہ اب جنگل جھاڑ کا مسکن ہے اور پاکس کے گاؤں کے بالکل برعکس نظر آتا ہے چند فوجی محل کی باقیات کی حفاظت پر مامور ہیں لیکن اب وہاں بچانے کے لیے کچھ بھی بچا نہیں ہے تصاویر: ہیو کنسیلا کنگھم