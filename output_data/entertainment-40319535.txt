
Sentence
امریکی میڈیا کے مطابق پاپ سٹار بیونسے اور ریپر جے زی کے ہاں جڑواں بچوں کی پیدائش ہوئی ہے تاہم اس جوڑے نے اب تک خود اس خبر کی تصدیق نہیں کی ہے
Sentence
 انٹرٹینمنٹ ویکلی، یو ایس ویکلی اور پیپل میگزین نے اس خبر کی تصدیق کی ہے تاہم  بچوں کی تاریخِ پیدائش اور جنس کے بارے میں ابھی عوامی سطح پر کچھ بھی نہیں بتایا گیا
Sentence
 بیونسے نے جو ریپر جے زی کی اہلیہ ہیں، رواں ماہ فروری میں سماجی رابطوں کی ویب سائٹ انسٹا گرام پر اپنی ایک تصویر اپ لوڈ کر کے اس بات کا اعلان کیا تھا کہ وہ امید سے ہیں
Sentence
ان کی پہلے سے ایک پانچ سالہ بیٹی بلیو آئیوی بھی ہیں
Sentence
 اس جوڑے نے خود تاحال اپنے بچوں کی پیدائش کا اعلان نہیں کیا
Sentence
بیونسے کی جانب سے جاری کردہ تصاویر میں انھیں تیراکی کرتے ہوئے اور پھولوں سے سجے بستر پر آرام کرتے ہوئے دیکھا جا سکتا ہے
Sentence
 بیونسے کے ہاں جڑواں بچوں کی پیدائش کی افواہیں اس وقت سامنے آئیں جب لاس اینجلس ہسپتال میں جمعے کو ایک خاتون کی تصویر سامنے آئی جس کے ہاتھ میں موجود کارڈ پر لکھا تھا 'بی پلس جے'بیونسے جن کی البم 'لیمونیڈ' گذشتہ برس دنیا بھر میں سب سے زیادہ بکنے والی البم رہی گریمی ایوارڈ میں سب سے زیادہ مرتبہ نامزد ہونے والی گلوکارہ ہیں
Sentence
 وہ اپریل میں کیلیفورنیا کے کوکیلا میوزک فیسٹول کے حوالے سے بھی شہ سرخیوں میں رہیں تاہم ڈاکٹر کے مشورے پر انھوں نے اس میں شرکت نہ کرنے کا فیصلہ کیا
Sentence
 یاد رہے کہ چند ہی روز قبل جارج کلونی ان کی اہلیہ امل کے ہاں بھی جڑاوں بچوں ایلکس اور الیکزینڈر کی پیدائش ہوئی ہے
Sentence
 