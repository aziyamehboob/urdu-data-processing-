
Sentence
تصور کریں کہ ٹی وی اینکر کسی فوجی افسر سے پوچھے کہ آپ کے علاقے میں سرحد پار سے دراندازی ہوئی تو آپ نے اسے روکا کیوں نہیں
Sentence
اس کے بعد آٹھ کھڑکیوں میں بیٹھے طرح طرح کے لوگ ایک ساتھ چلانے لگیں
Sentence
 اگر آگے چل کر ایسا ہوا تو تعجب کی بات نہیں ہوگی
Sentence
اس سمت میں بڑھنے کا آغاز 15 جنوری 2017 کو ملٹری ڈے کے موقع پر ہی ہو گیا تھا جب آرمی چیف جنرل بپن راوت نے دوردرشن اور ریڈیو سے ملک کے عوام کو براہ راست خطاب کیا تھا
Sentence
 اسے جمہوری بھارت کی تاریخ کا 'ٹرننگ پوائنٹ' کہا جانا چاہیے
Sentence
23 مئی 2017، آزاد انڈیا میں پہلی بار کسی میجر سطح کے افسر نے پریس کانفرنس کی
Sentence
 میجر گوگوئی نے بتایا کہ انھوں نے ایک کشمیری کو جیپ پر کیوں باندھا تھا
Sentence
 یہ پریس کانفرنس جمہوری حکومت کی رضامندی سے ہوئی
Sentence
اس کے بعد جنرل راوت نے 28 مئی کو پریس ٹرسٹ آف انڈیا کو دیے گئے انٹرویو میں کہا کہ 'کشمیر میں لوگ پتھر پھینکنے کے بدلے گولیاں چلاتے تو ہمارے لیے اچھا رہتا، پھر ہم بھی وہ کر پاتے جو ہم کرنا چاہتے ہیں
Sentence
'اس سے چند روز قبل ملک کے وزیر داخلہ راج ناتھ سنگھ نے کہا تھا کہ 'وہ مسئلہ کشمیر کا مستقل حل نکالیں گے'
Sentence
 کیا جس مستقل حل کی وہ بات کر رہے تھے وہ جنرل نکالیں گے یا حکومت نکالے گی
Sentence
 کشمیر جیسے سیاسی مسئلے پر کسی جنرل کے بولنے پر حکومت کو کافی غیر آرام دہ محسوس کرنا چاہیے تھا
Sentence
 انڈیا اور پاکستان کی فوج میں یہی فرق رہا تھا جو اب مٹتا دکھائی دے رہا ہے
Sentence
ہندوستانی فوج سیاسی طور پر نیوٹرل آرمی رہی ہے
Sentence
 حکومت کے ساتھ اس کا ایسا تعلق پہلے کبھی نہیں دیکھا گیا
Sentence
 ایسا لگنے لگا ہے کہ مودی حکومت فوج کی طاقت اورحب الوطنی دونوں کو اپنی سیاسی طاقت بنانے میں مصروف ہے
Sentence
کہانی کچھ اس طرح بنتی جا رہی ہے
Sentence
 مودی حکومت فوج کے ساتھ ہے اور فوج مودی حکومت کے ساتھ
Sentence
 پہلی بار حکومت فوج کے ساتھ ایک طرح کا اتحاد بنانے کی کوشش کرتی نظر آرہی ہے
Sentence
انڈیا میں فوج وہ ادارہ ہے جس کی شبیہہ عوام کی نظروں میں بہت بہتر ہے اور شاید یہی وجہ ہے کہ حکومت دکھانا چاہتی ہے کہ اسے فوج کی حمایت حاصل ہے
Sentence
اگر قوم پرستی صرف سیاسی نہیں ہوتی تو ملک میں ایک فل ٹائم وزیر دفاع ہوتا
Sentence
 مارچ میں منوہر پاریکر کے گوا کا وزیر اعلیٰ بننے کے بعد سے ارون جیٹلی پارٹ ٹائم وزیر دفاع کی طرح کام کر رہے ہیں
Sentence
 پہلے ہی ان پر بھاری بھرکم وزارت خزانہ کی ذمہ داری ہے
Sentence
جو کام اب تک ملک کا وزیر دفاع یا ترجمان کرتے رہے ہیں وہ اب فوج کے جنرل اور میجر کے حوالے کر دیا گیا ہے
Sentence
 کارگل کی لڑائی کے وقت کے آرمی چیف جنرل وی پی ملک نے بی بی سی سے بات چیت میں میجر گوگوئی کی پریس کانفرنس کو غلط قرار دیا
Sentence
انھوں نے کہا 'کشمیر جیسے سیاسی اور پیچیدہ مسئلے پر بولنا جنرل کا ذاتی فیصلہ نہیں ہو سکتا، اس کے پیچھے ایک سوچی سمجھی پالیسی کام کر رہی ہے
Sentence
 اس سے پہلے جنرل تو کیا، دونوں شعبوں کے مارشل - كريپپا اور مانیك شا نے بھی کبھی سیاسی امور پر منہ نہیں کھولا
Sentence
'جنرل جگجیت سنگھ اروڑہ نے 1971 کی جنگ جیتنے کے بعد، جنرل سندرجی نے آپریشن بلیو سٹار کے بعد یا جنرل ملک نے کارگل کی جنگ کے بعد بھی پریس کانفرنس کرنے کی ضرورت نہیں سمجھی
Sentence
اب تک کے انٹرویوز اور پریس کانفرنس 'نوٹلی مینیجڈ' یعنی مکمل طور پر کنٹرولڈ تھے
Sentence
 اس کی عادت اور ٹریننگ نہ ہونے کے باوجود فوجی افسر اپنی بات کہہ کر نکل تو گئے لیکن اس نے فوج کو نیچے اتار کر عوام کے درمیان لا کھڑا کیا ہے
Sentence
تمام حکومتیں میڈیا میں شبیہہ کی لڑائياں لڑتی رہی ہیں لیکن اس حکومت نے جنگ میں فوج کو اتارنے کا فیصلہ کیا ہے
Sentence
ان دنوں تعلیم، ثقافت سے لے کر فوج تک، ہر جگہ 'نئے تجربے' کیے جا رہے ہیں
Sentence
 پوچھنے والے معصومیت سے پوچھتے ہیں کہ 'اس میں کیا غلط ہے
Sentence
'جمہوری طریقے سے ملک چلانے کے کچھ اصول ہیں
Sentence
 ان میں سے ایک یہ بھی ہے کہ فوج کو سیاسی سرگرمیوں سے دور رکھا جائے لیکن قوم پرستی کو سیاسی مسئلہ بنانے والی حکومت کو اس سے پرہیز نہیں ہے
Sentence
جو فوج بحث مباحثے کا موضوع نہ ہوکر، احترام کی مستحق تھی وہ 'میرا ملک بدل رہا ہے' کی منصوبہ بندی کے تحت ٹی وی چینلز پر جنگ لڑنے کے لیے اتاری جا رہی ہے
Sentence
کسی بھی جمہوریت میں ہر سرگرمی بنیادی طور سیاسی ہوتی ہے
Sentence
 یہی وجہ ہے کہ 'شہری' اور 'سروس مین' کا فرق بالکل صاف رہا ہے
Sentence
بھارت میں یہ بات واضح رہی ہے کہ تینوں افواج کا کمانڈر ان چیف صدر ہے، وزیر دفاع فوج کی سرگرمیوں کے لیے جوابدہ ہے اور فوج جمہوری طور پر منتخب حکومت کے تابع کام کرتی ہے
Sentence
سنجیدہ وجوہات کے سبب یہ ایک ایسا رسمی نظام ہے پر جس پر اس حکومت سے پہلے تک عمل ہوتا رہا ہے
Sentence
 حکومت کا وزیر دفاع یا ان کا ترجمان عوام سے فوج کے بارے میں بات کرتا ہے، اور فوج صرف غیر ملکی دشمنوں سے ملک کی حفاظت کی ذمہ داری اٹھاتی ہے
Sentence
لوگوں کی رائے بنانے اور اسے بگاڑنے میں ٹی وی چینلز کے کردار اور ملک کے شہریوں سے لڑنے کے لیے فوج کا اتارا جانا، یہ دو ایسی چیزیں ہیں جنھوں نے حالات کو اور دلچسپ بنا دیا ہے
Sentence
 ایسے میں حکومت پر جس ذمہ داری کی توقع کی جاتی ہے وہ نظر نہیں آرہی ہے
Sentence
پاکستان، مصر، برما، تھائی لینڈ، مشرق وسطی اور لاطینی امریکی ملک، جہاں کہیں فوج سیاست میں شریک ہے، وہاں جمہوریت کی حالت کو جاننے کے لیے گوگل کی مدد لیں
Sentence
فوج کو سیاست کے میدان میں لانا اگرچہ حکومت کو آج صحیح لگ رہا ہو، لیکن ملک کی حفاظت کرنے سے آگے بڑھ کر، ملک کو چلانے کا جذبہ افواج میں رہ رہ کر جاگتا رہا ہے، بھارت اس سے مبرا رہے گا یہ سوچنا بہت بڑا خطرہ اٹھانے کے مترادف ہے