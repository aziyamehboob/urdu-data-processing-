
Sentence
شاعر نے کہا تھا کہ بچوں کی دنیا میں موت نہیں ہوتی
Sentence
 بچوں کی دنیا میں امنگیں ہوتی ہیں، خواب ہوتے ہیں، كھلكھلاہٹ ہوتی ہے، مسکراہٹ ہوتی ہے، كھلندڑاپن ہوتا ہے
Sentence
 بچپن تو معصوم ہوتا ہے، بھولا اور دنياوی برائیوں سے پاک
Sentence
مگر کشمیر کے بچوں کی دنیا الگ سی لگتی ہے
Sentence
 ان کی دنیا سے بھولپن لاپتہ ہو گیا ہے
Sentence
 ان کی معصوم مسکراہٹ کہیں گم ہوتی جا رہی ہے
Sentence
ان بچوں نے اپنے ہاتھوں سے اپنی دنیا کی جو تصاویر بنائی ہیں، ان میں تشدد، سڑکوں پر بکھرے پتھروں اور بند گھروں کی جھلک ملتی ہے اور یوں لگتا ہے کہ کشمیر کا درد ان معصوموں کی فنکاری سے چھلک رہا ہو
Sentence
کشمیری بچوں نے اپنے ہاتھوں سے کشمیریوں کے دلوں میں بیٹھی موجودہ حالات کی دہشت کو بیان کیا ہے
Sentence
 مستقبل کے بارے میں جو ڈر ان کے ذہن میں ہے، اسے بھی بچوں نے اپنی تصاویر میں اتارا ہے
Sentence
ان بچوں کے پورے کینوس پر سرخ رنگ غالب ہے
Sentence
 کبھی وہ آگ کی شکل میں دکھائی دیتا ہے تو کبھی خون کی
Sentence
 سرخ کے بعد سیاہ رنگ کا بھی بہت استعمال ہوا ہے
Sentence
 کہیں سیاہ آسمان ہے تو کہیں کالی زمین اور یہ سیاہی بچوں کے مستقبل پر، ان کے ذہن پر تیزی سے پھیلتی جا رہی ہے
Sentence
ایک زمانہ تھا کہ کشمیر کو برف سے ڈھکے بلند وبالا پہاڑوں، چراگاہوں، باغات اور دریاؤں کی وجہ سے جانا جاتا تھا جو اس جگہ کو 'جنت نظیر' بناتے تھے لیکن یہ جنت آج کے کشمیری بچوں کی مصوری میں کہیں دکھائی نہیں دیتی
Sentence
آج کشمیری بچوں کے کینوس پر خون پھیلا ہے
Sentence
 لاشیں بچھی ہیں
Sentence
 گولیاں چل رہی ہیں
Sentence
 یہ بچے آج پتھراؤ کرنے والے مظاہرین، بندوقیں تانے سکیورٹی اہلکاروں، مسلح جھڑپوں، جلتے ہوئے سکولوں اور ملبے سے بھری سڑکوں کی تصاویر بنا رہے ہیں
Sentence
انڈیا کے زیرِ انتظام کشمیر میں گذشتہ سال عسکریت پسند رہنما برہان وانی کی ہلاکت کے بعد سے تشدد کا جو دور شروع ہوا اس میں انڈین سکیورٹی اہلکاروں اور مظاہرین کے درمیان تصادم میں 100 سے زیادہ لوگ مارے گئے تھے
Sentence
پرتشدد مظاہروں میں نو ہزار سے زیادہ لوگ زخمی ہوئے جن میں 15 سال سے کم عمر کے قریب 1200 بچے بھی تھے
Sentence
سکیورٹی اہلکاروں کی جانب سے داغے جانے والے چھرّوں کی وجہ سے بہت سے مظاہرین کی بینائی چلی گئی اور ان میں بھی بچے شامل تھے
Sentence
جب حالات بےقابو ہوئے تو سکول بند کر دیے گئے
Sentence
 کشمیر کے بچے اپنے گھروں میں قیدی بن کر رہ گئے
Sentence
 ان کا زیادہ تر وقت ٹی وی پر تشدد کی خبریں دیکھتے ہوئے گزرتا تھا
Sentence
گھروں میں بند بچوں کو پڑھانے کے لیے اساتذہ آیا کرتے تھے
Sentence
 بہت سے بچوں نے گھروں پر ہی امتحان دیے
Sentence
 ایک سکول نے تو ایک اِن ڈور سٹیڈیم میں بچوں کا امتحان لیا
Sentence
آخرکار موسم سرما میں سکول کھلے
Sentence
 مہینوں بعد جب بچے سکول پہنچے تو کچھ مشتعل تھے تو کچھ پریشان لیکن سب اپنے مستقبل کے بارے میں انتہائی فکرمند تھے
Sentence
یہ بچے اپنے اساتذہ سے بس یہی سوال کر رہے تھے کہ آخر ان کے سکول کیوں بند کیے گئے تھے
Sentence
کچھ بچوں کا رویہ تو انتہائی عجیب تھا
Sentence
 وہ بلاوجہ چیخنے لگتے تھے
Sentence
 میزوں پر مکّے مارتے تھے اور کلاس میں فرنيچر توڑنے لگتے تھے
Sentence
ایک سکول کے پرنسپل نے مجھے بتایا کہ، 'بچوں کے اندر بہت غصہ تھا
Sentence
'مہینوں بعد سکول واپس آنے والے ان بچوں میں سے تقریباً تین سو سکول کے ہال میں جمع ہوئے
Sentence
 انھوں نے کاغذ اور رنگ نکالے اور تصاویر بنانے لگے
Sentence
پرنسپل نے بتایا کہ 'پہلے دن بچے سارا دن ڈرائنگ کرتے رہے
Sentence
 جو دل چاہا بناتے رہے
Sentence
 وہ بےحد خاموشی سے اپنا کام کر رہے تھے
Sentence
زیادہ تر بچوں نے رنگین پینسلوں یا پیسٹل رنگوں سے تصاویر بنائیں
Sentence
 بہت سے بچوں نے ان پر شہ سرخیوں اور جملوں کی شکل میں پیغام لکھ کر اپنے جذبات بیان کیے
Sentence
ان تصاویر میں وادی میں لگی آگ صاف نظر آتی ہے
Sentence
 سڑکوں پر پتھر بکھرے ہوئے ہیں
Sentence
 کچھ تصاویر میں سیاہ ملبہ دکھائی دیتا ہے جبکہ آسمان پر جلتا ہوا سورج ہے
Sentence
 فضا میں پرندے نظر آتے ہیں مگر زمین پر تشدد کے نشانات ہی دکھائی دیتے ہیں
Sentence
بچوں نے جو تصاویر بنائیں ان میں زخمي چہرے ہیں
Sentence
 پیلیٹ گن سے اپنی آنکھیں گنوا چکے لوگ ہیں
Sentence
 زیادہ تر بچوں کی تصاویر میں یہی منظر ہے
Sentence
ایک تصویر میں ایک شخص کو یہ کہتے ہوئے دکھایا گیا ہے کہ، 'میں پھر دنیا نہیں دیکھ سکوں گا
Sentence
 میں اپنے دوستوں کو اب کبھی نہیں دیکھ سکوں گا
Sentence
 میں اب اندھا ہو گیا ہوں
Sentence
'بچوں کی وہ دنیا جس کے بارے میں کہا جاتا ہے کہ وہاں تشدد اور موت کے لیے جگہ نہیں ہوتی، ان تصاویر میں خون اور اندھیرے سے بھری دکھائی دیتی ہے
Sentence
کچھ بچوں کی بنائی گئی تصاویر میں سڑکوں پر بکھری لاشیں ہیں تو کہیں مظاہرے کرتے لوگ بھی ہیں
Sentence
اننت ناگ کے ایک بچے نے اپنی تصویر کو کچھ اس طرح بیان کیا، 'یہ کشمیر کے پہاڑ ہیں
Sentence
 یہ بچوں کا ایک سکول ہے
Sentence
 بائیں طرف فوج کے جوان ہیں اور ان کے سامنے پتھراؤ کرنے والے مظاہرین ہیں، جو آزادی مانگ رہے ہیں
Sentence
'بچہ آگے کہتا ہے کہ 'جب مظاہرین پتھر پھینکتے ہیں تو فوج کے جوان گولیاں چلانے لگتے ہیں
Sentence
 اس فائرنگ میں ایک بچہ مارا جاتا ہے اور پھر اس کا دوست تنہا رہ جاتا ہے
Sentence
'ایک تصویر میں ایک سکول میں آگ لگی ہے اور اس میں ایک بچہ پھنسا ہوا ہے
Sentence
 وہ چیخ رہا ہے کہ ہماری مدد کریں 
Sentence
 مدد کرو 
Sentence
 ہمارے سکول کو بچا لو 
Sentence
 ہمارے مستقبل کو بچا لو
Sentence
کچھ تصاویر میں غصہ ہے تو کسی میں سیاسی پیغام بھی ہے
Sentence
 بہت سی تصاویر آزادی کی حمایت میں ہیں اور کئی میں برہان وانی کی تعریف اور بھارت مخالف نعرے ہیں
Sentence
کچھ بچوں نے کشمیر کا نقشہ بنایا ہے جس سے خون بہہ رہا ہے
Sentence
ایک مصور کے مطابق جنوبی کشمیر کے ایک گاؤں میں کچھ بچوں نے اپنے گھروں کی تصاویر بنائیں جن پر انڈیا کا جھنڈا لگا ہوا تھا
Sentence
ایک بچے نے ایک ایسے انسان کی تصویر بنائی جس کا چہرہ دو حصوں میں بٹا ہوا تھا
Sentence
یہ کشمیر کے بارے میں انڈیا اور پاکستان کے تعلقات کو ظاہر کر رہی تھی اور اس میں پھنسے کشمیر کی تکلیف تصویر کے ذریعے بیان کی گئی تھی
Sentence
ایک اور تصویر ہے جو پنسل سے بنائی گئی تھی جس میں ایک ماں اپنے بیٹے کا انتظار کر رہی ہے
Sentence
 یہ تصاویر آپ کو ہلا کر رکھ دیتی ہیں
Sentence
کشمیری بچوں نے پرتشدد مظاہروں کے دوران انٹرنیٹ اور موبائل فون پر عائد پابندیوں پر بھی تصاویر کے ذریعے اپنا غصہ نکالا
Sentence
پانچ سال پہلے آسٹریلیا کی آرٹ تھیراپسٹ ڈینا لارنس نے کشمیری نوجوانوں اور بچوں کے لیے کچھ کلاسز کا اہتمام کیا تھا
Sentence
انھیں معلوم ہوا کہ ان نوجوانوں کی تصاویر میں سیاہ عنگ غالب ہے اور زیادہ تر تصاویر میں بچوں نے غصے، اشتعال اور ڈپریشن کے جذبات بیان کیے تھے
Sentence
کشمیری مصور مسعود حسین چار سے 16 برس کی عمر کے بچوں کے آرٹ کے مقابلوں میں جج بنتے رہے ہیں
Sentence
 مسعود کہتے ہیں کہ ان بچوں کے لیے موضوع اب تبدیل ہوگئے ہیں
Sentence
مسعود کے مطابق 'ماضی کی تصاویر میں قدرتی مناظر کا حسن جھلکتا تھا
Sentence
 آج اس کی جگہ تشدد نے لے لی ہے
Sentence
 آج وہ سرخ آسمان بناتے ہیں، جلتے ہوئے گھر بناتے ہیں
Sentence
 بندوقوں، ٹینکوں اور سڑکوں پر تشدد کی تصاویر بناتے ہیں
Sentence
 آج کے کشمیری بچے مرتے ہوئے لوگوں کی تصاویر اپنے کینوس پر اتار رہے ہیں
Sentence
'سری نگر سے تعلق رکھنے والے ماہرِ نفسیات ارشد حسین کہتے ہیں کہ بچوں کے فن میں ان کی تکلیف کی جھلک ملتی ہے
Sentence
ان کا کہنا ہے کہ 'ہمیں لگتا ہے کہ بچے کچھ نہیں سمجھتے، ایسا نہیں ہے
Sentence
 ان پر آس پاس کے ماحول کا اثر ہوتا ہے
Sentence
 وہ حالات کو اپنے اندر جذب کر لیتے ہیں
Sentence
 پھر اسے اپنے اپنے طریقوں سے ظاہر کرتے ہیں
Sentence
'ان کے مطابق پرتشدد حالات کی تصاویر بنانے والے بچے وہ ہیں جو مہینوں تک گھروں میں قید رہے تھے
Sentence
 وہ کہتے ہیں کہ 'ذرا سوچیے، وہ بچے کیسی تصویر بنائیں گے جو سڑکوں پر جاری تشدد کا شکار رہے ہیں
Sentence
' کشمیری بچوں کی یہ تصاویر نائن الیون حملے کے بعد امریکی بچوں کی تصاویر کی یاد دلاتی ہیں
Sentence
امریکی بچوں نے اس حملے کے بعد روتے ہوئے بچوں اور آگ میں جھلستے ٹوئن ٹاورز کی تصاویر بنائی تھیں
Sentence
 اس وقت امریکی بچوں نے بھی سرخ، جلتے ہوئے آسمان کو اپنے کینوس پر اتارا تھا
Sentence
کشمیر میں پریوں کی کہانیاں، ڈراؤنے خوابوں میں تبدیل ہو رہی ہیں
Sentence
 لیکن حالات ابھی اتنے نہیں بگڑے کہ سنبھالے نہ جا سکیں
Sentence
ایک بچے کی تصویر میں ایک بچی گزارش کرتی نظر آتی ہے کہ ہمارا مستقبل روشن بنائیں
Sentence
 ہمیں تعلیم دیں اور موجودہ حالات کے بہانے ہمارے مستقبل کو تاریک نہ کریں
Sentence
یعنی اب بھی بچوں کو امید ہے
Sentence
 اب بھی ان ذہنوں میں سنہرے خواب ہیں اور ان آنکھوں میں بسے خوابوں کو تعبیر دینے کی ضرورت ہے
Sentence
کشمیر کو ضرورت ہے، امن کے پیغام کی اور یہ بچے بےصبری سے اس پیغام کے منتظر ہیں
Sentence
یہ تمام تصاویر انڈیا کے زیرِ انتظام کشمیر کے بچوں نے بنائی ہیں