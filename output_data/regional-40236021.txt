
Sentence
سنگین نامی قبصے کے مٹی سے بنے ایک احاطے میں دو درجن کے قریب افراد بیٹھے تھے
Sentence
 پورے چاند کی رات میں ان کی کالی پگڑیوں کا سایہ ان کے دھوپ میں جھلسے چہروں کو اور بھی تاریک بنا رہا تھا
Sentence
یہ طالبان کے خصوصی دستے ’ریڈ یونٹ‘ کے اہلکار ہیں
Sentence
 وہ اپنی ایم فور مشین گنز کو جھولاتے خاموشی سے بیٹھے اپنے کمانڈر ملا تقی کو سن رہے تھے جو انھیں جنگ کی کہانیاں سنا رہے تھے
Sentence
 نائٹ وژن سے آراستہ یعنی رات میں دیکھنے کی صلاحیت رکھنے والی یہ ایم فور گنز کا بھی ایک کمال تھا کہ انھوں نے ہلمند کا 85 فیصد حصہ خود سے کہیں کم مسلح افغان فورسز سے چھین لیا تھا
Sentence
 لیکن یہی فتوحات ان طالبان رہنماؤں کے لیے نا قابلِ قبول چیلنج لے کر آئی ہیں
Sentence
 جن لوگوں پر اب ان کی حکمرانی ہے وہ ایک دہائی سے زیادہ حکومتی خدمات کے عادی ہیں
Sentence
 سکولز، ہسپتال، ترقیاتی کام لوگ ان سب چیزوں کے عادی ہو چکے ہیں
Sentence
 تو کیا اب ایک ایسا گروہ جس کا مقصد صرف علاقے پر قبضہ کرنا ہے، وہ اُن کی جگہ لے سکتا ہے جو نظام چلانے کی کوشش کر رہے تھے
Sentence
  طالبان کے علاقے میں دورہ ممکن بنانے کے لیے ہمیں مہینوں لگ گئے
Sentence
 برسوں بعد کسی بین الاقوامی میڈیا ہاؤس کے صحافی کو ایسی رسائی دی گئی
Sentence
 وسط مئی میں ہم موٹر سائیکل پر موجود ایک نوجوان کا پیچھا کرتے ہوئے اس لڑائی کی صفِ اول پار چلے گئے
Sentence
 ہم کابل سے ہیرات جانے والے   قندھار جانے والی مرکزی سڑک پر قندھار کی جانب چل پڑے
Sentence
افغان نیشنل آرمی کی چوکی کے فوراً بعد وہ لڑکا اچانک بائیں جانب مڑا اور ہائی وے پیچے رہ گئی
Sentence
 یہاں کہیں کہیں آبادی تھی
Sentence
 اس نے ہمیں دو طالبان محافظوں کے حوالے کر دیا
Sentence
 ایک ہمارے ساتھ گاڑی میں بیٹھا جبکہ دوسرا زنبولائی علاقے کی طرف موٹر سائیکل پر ہماری رہنمائی کرنے لگا
Sentence
 یہاں طالبان کی خصوصی فوج کے سربراہ ملا تقی ہمارا انتظار کر رہے تھے
Sentence
 وہ اپنے آدمیوں کے ایک گروہ کے ساتھ کھڑے تھے جن کے پاس جدید ہتھیار تھے
Sentence
 اس دورے کے دوران ہمارے ساتھ مسلسل طالبان کی میڈیا ٹیم تھی
Sentence
ہمیں ایسی کسی چیز کی عکس بندی کی اجازت نہیں تھی جس کا تعلق افیون سے ہوتا
Sentence
 اس خطے میں افیون کی تجارت عام ہے
Sentence
 افغانستان دنیا بھر کی افیون کا 90 فیصد پیدا کرتا ہے
Sentence
  اسی سے طالبان کو فنڈز ملتے ہیں
Sentence
 میں نے ان کے میڈیا کے سربراہ اسد افغان کو انگریزی کے تصور ’ایلیفینٹ ان دی رُوم‘ کا مطلب سمجھانے کی کوشش کی
Sentence
 تو انھوں نے اپنا ہاتھ میرے کندھے پر رکھا اور کہا ’افیون ہماری معاشی ضرورت ہے لیکن ہم بھی اس سے اتنی ہی نفرت کرتے ہیں جتنی کہ آپ کرتے ہیں
Sentence
‘حقیقت یہ ہے کہ منشیات سے حاصل ہونی والی رقم طالبان کے لیے اہم ہے کیونکہ اس سے وہ اسلحہ خریدتے ہیں اور اپنی جنگ کی امداد اکٹھی کرتے ہیں
Sentence
  ہم نے طالبان کی انتظامی صلاحیت کا پہلا مشاہدہ وہاں کے بازار میں کیا
Sentence
 سنگین میں ایک دہائی سے زیادہ عرصے تک شدید لڑائی ہوئی
Sentence
 سینکڑوں برطانوی، امریکی اور افغان فوجیوں نے یہاں جانیں گنوائیں اور آخر کار رواں برس مارچ میں یہ طالبان کے ہاتھ آگیا
Sentence
 سنگین کا پرانا بازار لڑائی کے دوران تباہ کر دیا گیا تھا
Sentence
 ہم اس کے متبادل مقام سے گزر رہے تھے جو ترپالوں اور صندوقوں کا سمندر تھا
Sentence
 ایک ٹھیلے پر دو لوگ بحث کر رہے تھے
Sentence
 دکان دار حاجی سیف اللہ چلائے ’میں پڑھ نہیں سکتا، مجھے کیسے پتا چلاتا کہ یہ بسکٹ پرانے ہو چکے ہیں
Sentence
‘ اس نے پریشانی سے اپنی پگڑی کو ٹھیک کیا
Sentence
 دوسرا شخص سنگین کے طالبان کا میئر نور محمد تھا
Sentence
 اس نے حاجی سیف اللہ کو تین دن کی قید اور جرمانے کی سزا سنائی
Sentence
 اس کے بعد میئر نے پیٹرول کے کنٹینرز کی جانچ کی کہ آیا وہ صحیح مقدار ڈال رہے ہیں یا نہیں
Sentence
 اس کے بعد ان لوگوں کی تحقیقات کی گئیں جن کا دعویٰ تھا کہ وہ ڈاکرز ہیں لیکن میئر کو شک تھا کہ وہ جھوٹ بول رہے ہیں
Sentence
 اس کے بعد ہم موسیٰ قلعہ گئے جو طالبان کا دارالحکومت ہے
Sentence
 قلعہ موسٰی افیم کی تجارت کے لیے مشہور ہے لیکن یہ ضلعی تجارت کا گڑھ بھی ہے
Sentence
 پاکستان افغانستان کے سرحدی علاقوں  سے تاجر یہاں آتے ہیں
Sentence
 اس بازار سے آپ موٹر سائیکل، مویشی، آئس کریم اور غیر روایتی اشیا جیسا کے گولہ بارود بھی خرید سکتے ہیں
Sentence
 اے کے 47 کی گولیاں یہاں 25 روپے فی گولی مل جاتی ہیں
Sentence
 روسی ساختہ مشین گن کی گولیاں 40 روپے فی گولی ملتی تھی لیکن ان کی قیمت کم ہوکر 15 روپے کر دی گئی ہے کیونکہ دکاندار کے بقول ان میں سے بیشتر افغان سکیورٹی فورسز سے قبضے میں لی گئی ہیں
Sentence
 تاہم سنگین میں طالبان کی جانب سے صحت، تحفظ اور تجارتی معیار پر توجہ حیران کن تھی اور ابھی موسیٰ قلعہ میں مزید دریافتیں ہماری منتظر تھیں
Sentence
 طالبان کا دارالحکومت ہونے کے باوجود یہاں سکول اور ہسپتال کام کر رہے تھے اور ان کی مالی امداد کابل حکومت سے ہی آرہی تھی
Sentence
 قلعہ موسٰی میں حکومت کی جانب سے تعینات تعلیم کے سربراہ عبد الرحیم کا کہنا تھا ’حکومت نے حال ہی میں جائزہ لیا ہے، ہمارے سکول سرکاری طور پر رجسٹرڈ ہیں، ہماری تنخواہیں جو ایک سال سے رکی ہوئی تھیں اب جاری کر دی گئی ہیں
Sentence
‘انھوں نے بتایا کے طالبان کو حکومتی معائنہ کاروں سے کوئی مسئلہ نہیں ہوا اور یہ نظام چل رہا ہے
Sentence
 انھوں نے مزید بتایا ’حکومت نے ہمیں سٹیشنری اور باقی سب چیزیں دیں
Sentence
 ہم حکومت کا نصاب پڑھا رہے ہیں اور طالبان کو اس سے کوئی مسئلہ نہیں ہے
Sentence
‘لیکن یہاں سب کچھ اتنا آرام سے نہیں چل رہا
Sentence
امریکی حکومت کے بین الاقوامی امدادی ادارے یو ایس ایڈ کے مطابق  افغانستان بھر میں سکولوں جانے والے طلبہ میں سے 40 فیصد لڑکیاں ہیں
Sentence
 لیکن قلعہ موسٰی میں ایسا نہیں
Sentence
 طالبان کے دارالحکومت میں 12 سال سے زیادہ کی کوئی بھی لڑکی سکول نہیں جاتی
Sentence
 لیکن طالبان کے آنے سے بہت پہلے سے ہی یہاں لڑکیاں تعلیم سے محروم تھیں کیونکہ یہ بہت قدامت پسند علاقہ ہے
Sentence
 ادھر لڑکوں کے لیے یہاں ناکافی بنیادی سہولیات ہیں
Sentence
 ایک طالب علم دادالحق کا کہنا تھا ’ہمارا سکول اچھا چل رہا ہے، تحفظ میں ہے لیکن مسئلہ یہ ہے کہ ہمارے پاس مناسب کتابیں نہیں ہیں
Sentence
‘کسی کے پاس ریاضی کی کتاب نہیں تو کسی کے پاس کیمسٹری کی کتاب نہیں ، سب بچوں کے پاس ایک جیسی کتابیں بھیں نہیں ہیں
Sentence
‘یہاں مجھے ایسا لگا کہ کم از کم طالبان اپنی ماضی کی حکومت کے برعکس تعلیم تک وسیع تر رسائی دے رہے ہیں، کم از کم لڑکوں کے لیے ہی سہی
Sentence
 سنہ 2001 سے پہلے دیہی علاقوں میں بہت کم لڑکے سکول جاتے تھے
Sentence
 لیکن بسکٹ بیچنے والے حاجی سیف اللہ جیسے تجربات کے بعد دیہی افغانیوں کو اس بات کا احساس ہوا کہ تقلیم ان کے لیے کتنی ضروری ہے
Sentence
 انہیں اپنے باپ دادا کی طرح کافر بن جانے کا حوف نہیں رہا تھا
Sentence
 بظاہر لگتا ہے کہ اب طالبان کو احساس ہو گیا ہے کہ وہ جدید دنیا کے ساتھ ہمیشہ نہیں لڑ سکتے، اس لیے ان میں کچھ نے اسے اپنی شرائط پر اپنانے کا فیصلہ کر لیا
Sentence
 طالبان کے میڈیا کوارڈینیٹر اسد افغان نے اپنا موقف سمجھاتے ہوئے کہا ’آگ نے شاید ہمارا گھر تو جلا دیا ہے لیکن اس نے ہماری دیواریں مضبوط کر دی ہیں
Sentence
‘ ان کا مطلب تھا کہ طالبان نے ماضی میں خود کو جدید دنیا سے دور کرنے کی غلطیوں سے سبق سیکھا
Sentence
کئی لوگوں کا کہنا ہے کہ اگرچہ آزادی کم ہے لیکن طالبان کے آنے سے تحفظ آیا ہے
Sentence
 اس علاقے میں ایک عرصے تک فوج اور شدت پسندوں میں لڑائی ہوتی رہی لیکن اب یہاں تجارت میں ڈرامائی اضافہ ہوا ہے
Sentence
 لوگوں کا کہنا ہے کہ سابق انتظامیہ کی نسبت وہ طالبان کے خامیوں والے لیکن فوری نظام انصاف کو ترجحیح دیتے ہیں
Sentence
 ان کے بقول وہ بدعنوانی اور سرپرستی کا نظام تھا
Sentence
 ہم نے ضلعی ہسپتال کا بھی دورے کیا، یہ بھی سکول کی طرح ہی حکومتی امداد سے چل رہا تھا لیکن اس کا انتظام طالبان کے ہاتھ تھا
Sentence
 یہ ایک لاکھ 20 ہزار افراد کے لیے ہے لیکن یہاں کئی بنیادی سہولیات ہی نہیں ہیں
Sentence
 یہاں ایک بھی خاتون ڈاکٹر نہیں اور نہ ہی بچوں کے لیے کوئی معالج
Sentence
 یہاں تو سینے کا ایکسرے کروانا بھی ممکن نہیں
Sentence
 خواتین مریضوں کے لیے طالبان نے ایک الگ عمارت میں انتظام کیا ہے جہاں عملہ خواتین پر مبنی ہے
Sentence
 ایک ڈاکٹر کا کہنا تھا کہ دہرے نظام کی وجہ سے ذمہ داریوں کا خلا پیدا ہوا ہے اور بدعنوانی کے لیے راستے کھل گئے ہیں
Sentence
 ’مجھے چھ ماہ سے تنخواہ نہیں ملی، نہ صرف مجھے بلکہ میرے ہسپتال کے سارے عملے کو
Sentence
‘حکومتی سپروائزر کاغذ پر چیزیں لکھ دیتے ہیں جو حقیقیت میں نہیں ہوتیں
Sentence
 ہمارے لیے تین ماہ کے لیے آنے والے اودیات ایک ماہ بھی نہیں نکالتیں کیونکہ طالبان کو دوائیں اپنے لیے چاہیے ہوتی ہیں
Sentence
‘ہم نے صحت کے لیے طالبان سپروائزر عطا اللہ سے پوچھا کے اگر ہم کسی خاتون نرس کا انٹرویو کر سکیں تو انھوں نے اس کے لیے منع کر دیا
Sentence
 نرس کے شوہر نے کہا کہ اسے انٹرویو دینے سے کوئی مسئلہ نہیں ہے لیکن عطا اللہ کا کہنا تھا ’تمہارا حق ہے کہ تم اجازت دے دو لیکن میرا فرض ہے روکنا
Sentence
‘ان کا کہنا تھا ’اگر ہم عورتوں کے انٹرویو کی اجازت دے دیں گے تو ہم میں اور حکومت میں کیا فرق رہ جائے گا
Sentence
‘چار دن کے قیام کے دوران میں نے خواتین کو یا تو کلینک میں دیکھا یا مردوں کے ساتھ کہیں جاتے ہوئے
Sentence
 لیکن یہاں مردوں کی ترجحیح ہوتی ہے کہ عورتیں نظروں سے دور گھروں میں رہیں
Sentence
 حتیٰ کے اگر طالبان یہاں نہ بھی ہوتے تو یہ صورتحال شاید مختلف نہ ہوتی
Sentence
 یہاں کچھ چیزوں کی حد مقرر ہے
Sentence
 موسیٰ قلعہ میں سکیورٹی اور مذہبی وجوہات کی بنا پر موبائل فون اور انٹرنیٹ کے استعمال پر پابندی ہے
Sentence
 ہمارے طالبان میزبان واکی ٹاکی سے بات کرتے تھے
Sentence
 عکس بندی کرنا یا موسیقی کے آلات بجانا بھی ممنوع ہے
Sentence
 ایک نوجوان نے بتایا کہ اسے بالی وڈ کی فلم دیکھنے پر 40 کوڑے مارے گئے
Sentence
 طالبان نے ’بچہ بازی‘ کے خلاف کارروائی کی جو کم عمر نوجوانوں کی رقص کی محفل ہوتی ہے جس کا اختتام جنسی استحصال پر ہوتا ہے
Sentence
 انھوں نے ہم جنس پرستی کے خلاف بھی سختی برتی
Sentence
 تاہم ایسا بھی لگتا ہے کہ طالبان کا قانونی عمل دباؤ اور رشوت ستانی کا بھی شکار ہے
Sentence
 اس حوالے سے تضاد ہے
Sentence
 مثلاً ہمیں فلم بنانے (عکس بندی) کی اجازت دی گئی
Sentence
 ہم نے ایسے اشتہاری بورڈ دیکھے جن پر دانتوں کے علاج سے متعلق مغربی خواتین کی تصاویر تھیں
Sentence
 ماضی میں طالبان ایسی تصاویر پر پابندی عائد کرتے تھے
Sentence
 انٹرنیٹ پر پابندی کے باجود کئی جگہوں پر وائی فائی کے ہاٹ سپاٹ تھے جو بیرونی دنیا سے رابطے کا ذریعہ تھے
Sentence
 ترکی اور ہندوستانی ڈراموں کے بعض مخصوص مداحوں کے پاس چھوٹے سیٹلائٹ ڈش سے منسلک ٹی وی تھے
Sentence
 میں نے ایک نوجوان سے پوچھا تمہیں ڈر نہیں لگتا کہ طالبان کو پتہ چل جائے گا
Sentence
 اس نے کہا کہ 'انھیں ہمارے ٹی وی اور وائی فائی کے بارے میں علم ہے
Sentence
 لیکن میرے خیال سے وہ بس انتظار کر رہے ہیں کہ دیکھیں کیا ہوتا ہے
Sentence
'وہاں کے سفر میں ہمیں معلوم تھا کہ طالبان ہمارے ساتھ احتیاط سے کام لے رہے ہیں تاکہ ان کا اچھا تاثر قائم ہو
Sentence
 اس کے ساتھ ہی سنگین اور موسیٰ قلع ان کے لیے اہم ہے اس لیے وہ مقامی لوگوں کو خوش رکھ رہے ہیں
Sentence
 ہمیں پتہ چلا کہ دوسرے مقامات پر طالبان کا کنٹرول زیادہ سخت ہے
Sentence
طالبان کے لیے جدت کے ساتھ مطابقت سیکھنا تکلیف دہ عمل ہے
Sentence
 اگر آپ اس کو قبول کرتے ہیں تو آپ مذہبی جواز کھو دیتے ہیں اور اگر اسے آپ مسترد کرتے ہیں تو آپ ایک جزیرہ بن کر رہ جاتے ہیں
Sentence
جب بات گورننس کی آتی ہے تو ان کا سیاسی نظریہ یا اس سے زیادہ اس کی کمی ان کی دکھتی رگ بن جاتی ہے
Sentence
 ابتدا سے ہی ان کی توجہ کا مرکز جنگ رہی ہے اور ایسے میں سیاسی سوچ کے پیدا ہونے کی کم ہی گنجائش رہ جاتی ہے
Sentence
 ان کی کامیابی ان کی سب سے بڑی دشمن بن گئی ہے
Sentence
اسے ایک سکول کے ہیڈ ماسٹر نے یوں بیان کیا: 'طالبان ہر چیز کو جنگ کی عینک سے دیکھتے ہیں اور وہ جنگ جیتنے کو اپنی زندگی کا واحد مقصد سمجھتے ہیں
Sentence
'میں نے انھیں یاد دلایا کہ طالبان کے ہاں فرمانبرداری کا رواج ہے اور ان میں ڈسپلن ہے تو کیا وہ اس جنگی عقیدت کو سیاسی فن کی جانب مبذول نہیں کر سکتے
Sentence
 انھوں نے اپنا سر جھکا لیا، کچھ دیر غور کرتے رہے اور پھر شبہ ظاہر کرنے کے انداز میں سر ہلایا
Sentence
 ان کے خیال میں ایسا نہیں ہو سکتا ہے
Sentence
رات کو ہم مقامی طالبان رہنماؤں کے ساتھ کھانا کھاتے اور ان چیزوں پر ان کے ساتھ بات کرتے
Sentence
ایک شام ایک طالبان رہنما نے ہمیں افغان حکومت کی ناکامیوں کا ذکر کرتے ہوئے طالبان کی حکومت میں زندگی بسر کرنے کے فوائد گنوانے کی کوشش کی
Sentence
 لیکن مجھے محسوس ہوا کہ وہ جس طرح کی دنیا بنانا چاہتے ہیں وہ انسانی سماج کے لیے بہت زیادہ مطلق ہے
Sentence
میں نے انھیں بتایا کہ معاشرہ بے ترتیب، پیچیدہ اور ہمیشہ بدلتا ہوا رہتا ہے اور اس بات پر حیرت کی کہ اگر کوئی حکومت اسے طے شدہ فریم ورک میں رکھنا چاہے تو وہ کتنی کامیاب ہوگی
Sentence
طالبان رہنما مصور صاحب ناٹے قد کے لمبی داڑھی والے شخص ہیں جن کی آنکھیں نیلی ہیں
Sentence
 وہ بضد تھے: 'ہمارا طرز حکومت مقدس کتابوں پر مبنی ہے
Sentence
 یہ کسی انسانی سماج کے لیے بہترین حل ہے
Sentence
'انھوں نے کہا کہ 'افغان خود کو نئے ماحول میں ڈھال لینے والے ہوتے ہیں
Sentence
 جب ہم نے پہلی بار حکومت سنبھالی تو بہت ہی جلدی لوگ ہماری طرح کے لباس پہننے لگے
Sentence
 اور جب امریکی آئے تو وہ امریکیوں کی طرز کا لباس پہننے لگے
Sentence
 اس لیے وہ پھر سے ہماری طرز حکومت میں ڈھل جائيں گے
Sentence
'وہ اس خیال کو سمجھ ہی نہیں پا رہے تھے کہ لوگ طالبان کی مخالفت کر سکتے ہیں اور وہ انھیں زبردستی اپنی راہ پر لے آئيں گے
Sentence
حکومت کے زیر انتظام علاقے میں واپس آنے کے بعد میں نے یہ محسوس کیا کہ باغی گروپ کو بیان کرنا بہت سیدھا سادہ نہیں اور وہ اختلاف سے پر ہے
Sentence
 طالبان میں نمایاں تبدیلی آئی ہے لیکن اس کے ساتھ ہی وہ اپنے ماضی سے چپکے ہوئے ہیں
Sentence
 انھیں محسوس ہوتا ہے کہ انھیں جدید دنیا کے ساتھ ڈھلنا ہے لیکن وہ یہ سوچتے ہیں کہ ان کا طریقہ حکومت بہترین ہے
Sentence
جن علاقوں پر ان کا کنٹرول ہے ایسا لگتا ہے کہ وہاں وہ پرامن زندگی فراہم کرنے کی کوشش کر رہے ہیں لیکن دوسری جگہ وہ اپنی خونریز بمباری جاری رکھے ہوئے ہیں
Sentence
 ان کا شدید اسلامی مملکت کے قیام کا مقصد نہیں بدلا ہے اور وہ ابھی تک برسرپیکار ہیں کیونکہ وہ خود کو فتح سے ہمکنار ہوتا ہوا دیکھتے ہیں
Sentence
لیکن اب انھیں ایک نئے چیلنج کا سامنا ہے
Sentence
 ان کے کنٹرول والے علاقوں میں لوگ زندگی میں بہتری، ہیلتھ کیئر اور بجلی چاہتے ہیں اور یہ نائن الیون کے بعد افغانستان کی تعمیر نو کے لیے برسنے والے اربوں ڈالر کی مضبوط وراثت ہے
Sentence
 طالبان اس سے کیسے نمٹیں گے
Sentence
-