
Sentence
عراق کی جنگ کے بارے میں برطانوی حکومت کی تحقیقاتی کمیٹی کے چیئرمین سر جان چِلکوٹ نے کہا ہے کہ اس وقت کے وزیراعظم ٹونی بلیئر نے عراق جنگ کے بارے میں کیے گئے فیصلوں کے بارے میں ’برطانوی عوام سے سیدھی بات نہیں کی
Sentence
‘گذشتہ سال اپنی رپورٹ جاری کرنے کے بعد پہلی بار میڈیا سے بات کرتے ہوئے سر جان چِلکوٹ نے وزیراعظم ٹونی بلیئر کے فیصلوں کی وجوہات کے بارے میں اپنے خیالات کا اظہار کیا
Sentence
انھوں نے کہا کہ ٹونی بلیئر نے جو شواہد کمیٹی کو فراہم کیے وہ ’جذباتی حقیقت‘ پر مبنی تھے مگر انھوں نے حقائق کے بجائے اپنے یقین کے مطابق فیصلے کیے
Sentence
ادھر ٹونی بلیئر کے ترجمان کا کہنا ہے کہ یہ تمام معاملات سلجھائے جا چکے ہیں
Sentence
 بی بی سی کی سیاسی نامہ نگار لورا کُونزبرگ سے بات کرتے ہوئے انھوں نے 2003 میں جنگ سے بالکل پہلے ٹونی بلیئر کی ذہنی کیفیت اور سابق امریکی صدر جارج بش کے ساتھ تعلقات کے بارے میں بات کی
Sentence
 سر جان چِلکوٹ نے اس بات کا بھی اعتراف کیا کہ جب انھوں نے تحقیقات شروع کیں تو انھیں اس بات کا بالکل اندازہ نہیں تھا کہ اس میں کتنا وقت لگے گا تاہم انھوں نے کمیٹی کے کام اور تحقیقات میں سات سال لگنے کا دفاع کیا
Sentence
 انکوائری کے نتائج میں کہا گیا ہے کہ ٹونی بلیئر نے عراق اور صدام حسین کے خطرے کو بڑھا چڑھا کر پیش کیا اور عراق پر حملہ کرنا اس مسئلے کا آخری حل نہیں تھا
Sentence
 یاد رہے کہ ٹونی بلیئر نے برطانوی پارلیمان کے سامنے اس حملے کو بطور ’آخری حل‘ پیش کیا تھا اور تبھی پارلیمان نے اس حملے کی منظوری دی تھی
Sentence
 اس سوال کے جواب میں کہ کیا وزیراعظم ٹونی بلیئر نے برطانوی عوام سے جتنا ممکن ہو سچ بولا تو سر چلکوٹ نے کہا کہ عراق کے معاملے میں ایسا نہیں ہوا
Sentence
 انھوں نے مزید کہا کہ ٹونی بلیئر ہمیشہ انتہائی سنگین حالات بیان کرتے ہیں اور وہ اپنے موقف کا انتہائی حد تک دفاع کرتے ہیں
Sentence
 انھوں نے کہا کہ وزیراعظم نے حقائق کے بجائے اپنی رائے پر مبنی وجوہات عوام کو بتائیں
Sentence
جب ان سے پوچھا گیا کہ کیا ٹونی بلیئر نے واقعات کے بارے میں مکمل معلومات بیان کیں تو ان کا کہنا تھا ’میرے خیال میں، اور میں یہ کہتے ہوئے ہچکچاتا ہوں، انھوں نے اپنے نقطہِ نظر سے جذباتی حقیقت بیان کی
Sentence
‘جان چلکوٹ کا کہنا تھا کہ میرے خیال میں وہ انہتائی جذباتی دباؤ کا شکار تھے اور ایسی صورتحال میں آپ کی قوتِ فیصلہ متاثر ہوتی ہے
Sentence
 عراق کی جنگ میں سات سال کے دوران برطانیہ کے 179 فوجی ہلاک ہوئے
Sentence
 سر جان چِلکوٹ نے ٹونی بلیئر اور امریکی صدر جارج بش کے تعلقات کے بارے میں بھی بات کی
Sentence
 سر چِلکوٹ نے بتایا کہ جب انہیں نے سنہ 2002 میں بلیئر کی جانب سے بش کو بھیجا گیا یہ پیغام پڑھا کہ ’کچھ بھی ہو جائے میں تمھارے ساتھ ہو‘، تو ان کا ردعمل یہ تھا کہ ’آپ ایسا نہیں کہہ سکتے
Sentence
‘  ’ایک خودمختار حکومت دوسری حکومت کے ساتھ ایک ایسے وعدے کی پابند ہو رہی ہے جو وہ پورا نہیں کر سکتی
Sentence
 میرا مطلب ہے کہ اس موقعے پر تو انہیں اس معاملے کے قانونی پہلوؤں کا بھی علم نہیں تھا
Sentence
‘