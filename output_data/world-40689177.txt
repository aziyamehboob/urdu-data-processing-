
Sentence
اطلاعات کے مطابق وائٹ ہاؤس کے پریس سیکریٹری شان سپائسر انتظامی تبدیلی پر احتجاجاً اپنے عہدے سے مستعفی ہو گئے ہیں
Sentence
نیو یارک ٹائمز کی خبر کے مطابق شان سپائسر صدر ڈونلڈ ٹرمپ کی جانب سے کی جانے والی کمیونی کیشنز ڈائریکٹر کی تقرری سے خوش نہیں تھے
Sentence
امریکی صدر ڈونلڈ ٹرمپ نے وال سٹریٹ سے منسلک انتھونی سكیرامکسائی کو کمیونیکیشنز ڈائریکٹر کے لیے منتخب کیا ہے جس کا جزوی کام ابھی تک شان سپائسر دیکھ رہے تھے
Sentence
شان سپائسر کیمرے کے سامنے آ کر میڈیا کو بریف کرتے رہے ہیں لیکن حالیہ چند ہفتوں میں انھوں نے کیمرے سے دوری اختیار کر رکھی ہے
Sentence
شان سپائسر نے میڈیا کو بتایا 'وائٹ ہاؤس صاف سلیٹ سے فائدہ اٹھا سکتا ہے
Sentence
' بعد میں فوکس نیوز پر انھوں نے بتایا کہ سکیرامکسائی کی تقرری کا مطلب وائٹ ہاؤس کی میڈیا آپریشن میں ایسا ہی تھا جیسے 'ایک باورچی خانے میں کئی باورچی ہوں' اور اسی لیے انھوں نے اپنا عہدہ چھوڑ دیا
Sentence
45 سالہ شان نے بتایا کہ انھوں نے صدر ٹرمپ کو کہا تھا 'وہ چند ہفتے رہیں گے جب تک کہ منقتلی نہ ہو جائے' اور وہ اپنے اہل خانہ کے ساتھ زیادہ وقت گزارنا چاہتے ہیں
Sentence
انھوں صدر ٹرمپ کے ایجنڈے کا دفاع کیا اور 'میڈیا کے تعصبات' کے حوالے سے کہا: 'میڈیا یہاں جس طرح کام کر رہا ہے یا اپنا کام نہیں کر رہا اسے دیکھ کر میں بہت مایوس ہوا ہوں
Sentence
'خیال رہے کہ وائٹ ہاؤس میں یہ تبدیلیاں گذشتہ سال کے صدارتی انتخابات میں روسی مداخلت کے متعدد الزامات کے درمیان آئی ہیں
Sentence
شان سپائسر نے آئندہ ماہ مستعفی ہونے کا اعلان کرتے ہوئے ٹویٹ کیا کہ صدر کی خدمت کرنا ان کے لیے 'باعث افتخار تھا
Sentence
'نیو یارک ٹائمز کے مطابق شان سپائسر، انتھونی سكیرامکسائی کی تقرری سے ناخوش ہیں اور ان کا خیال ہے کہ یہ ایک 'بڑی غلطی' ہے
Sentence
اس عہدے کے لیے گذشتہ مئی میں کمیونیکیشنز ڈائریکٹر مائیک ڈیوبک کے مستعفی ہونے کے بعد سے کسی نئے شخص کی تلاش جاری تھی
Sentence
سکیرامکسائی نے جمعے کی نیوز کانفرنس میں پراعتماد انداز میں شرکت کی اور شان سپائسر کی سابق نائب سارہ ہکابی سینڈرز کے بارے میں اعلان کیا کہ وہ مسٹر سپائسر کی جگہ لیں گی