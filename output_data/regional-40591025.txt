
Sentence
سعودی عرب میں حکام کا کہنا ہے کہ جنوبی شہر نجران کے ایک مکان میں آگ لگنے کی وجہ سے دس انڈین شہریوں سمیت 11 افراد ہلاک ہوگئے ہیں
Sentence
حکام کے مطابق آگ لگنے سے چھ دیگر افراد زخمی بھی ہوئے ہیں جن کو ہسپتال میں داخل کیا گيا ہے
Sentence
سعودی حکام کے مطابق جس مکان میں یہ محنت کش لوگ رہتے تھے اس میں ایک بھی کھڑکی نہیں تھی اور اگ لگنے کی وجہ سے پورا مکان دھویں سے بھر گيا
Sentence
 ان کا کہنا ہے کہ سبھی مزدوروں کی موت دم گھٹنے سے ہوئی ہے
Sentence
سعودی عرب کے ایک خبر رساں ادارے کے مطابق نجران کے گورنر نے اس واقعے کی تحقیقات کا حکم دیا ہے اور محنت کشوں کے ایسی جگہ پر رہنے پر تشویش کا اظہار کیا ہے
Sentence
 سعودی عرب میں تقریباً 90 لاکھ غیر ملکی کام کرنے والے لوگ رہتے ہیں جن میں سے بیشتر کا تعلق جنوبی ایشیائی ممالک سے ہے
Sentence
بدھ کے روز ہونے والے اس واقعے سے متعلق انڈیا کی وزیر خارجہ سشما سوراج نے اپنے رد عمل میں کہا ہے کہ جدہ میں واقع انڈین قونصل خانے کے افسران حالات کا جائزہ لینے کے لیے نجران کے لیے روانہ ہورہے ہیں
Sentence
 سشما سوراج نے ٹویٹ کیا: 'مجھے نجران میں آگ لگنے کے واقعے کا پتہ چلا ہے جس ہمارے دس انڈین شہریوں کی جانیں ضائع ہو گئی ہیں اور چھ دیگر زخمی ہسپتال میں داخل ہیں
Sentence
'بھارتی وزیر خارجہ نے اپنے ٹوئٹر کے صفحے پر اس طرح کا تبصرہ اس وقت کیا جب ودیا ایس نامی ایک خاتون نے اسی واقعے میں ہلاک ہونے والے ایک شخص کی لاش کو وطن واپس لانے میں وزیر محترمہ سے مدد کی اپیل کی تھی
Sentence
سشما سوارج نے کہا: 'میں نے جدہ کے انڈین سفارت کار سے بات کی ہے
Sentence
 نجران جدہ سے 900 کلومیٹر کے فاصلے پر ہے
Sentence
 ہمارے افسران پہلی دستیاب پرواز سے وہاں پہنچنے کی کوشش کر رہے ہیں
Sentence
'انھوں نے کہا کہ جدہ میں انڈین قونصل خانے کے سربراہ نجران کے گورنر سے رابطے میں ہیں اور باقاعدگی سے انھیں تازہ صورت حال سے پر آگاہ کیا جا رہا ہے