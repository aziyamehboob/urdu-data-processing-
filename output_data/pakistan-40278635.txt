
Sentence
حکومت پاکستان نے سندھ میں کالعدم شدت پسند تنظیم اہل سنت والجماعت کی سرگرمیوں پر تشویش کا اظہار کیا ہے
Sentence
 نیشنل کاؤنٹر ٹیررازم اتھارٹی نے سندھ کے محکمہ داخلہ کو تحریری طور پر اپنی اس تشویش سے آگاہ کیا ہے
Sentence
پاکستان میں انسداد دہشت گردی کے لیے بنائے گئے ادارے نیکٹا کے مطابق اندرون سندھ میں اہل سنت والجماعت نے سنی رابطہ کمیٹی کے نام سے اپنے منشور، جھنڈے اور قیادت کے ساتھ سرگرمیاں جاری رکھی ہوئی ہیں
Sentence
نیکٹا نے تنظیم کی سرگرم قیادت کی بھی نشاندھی کی ہے، خط میں کہا گیا ہے کہ اہل سنت و الجماعت کے صوبائی نائب صدر مولانا منظور سولنگی قمبر شہداد کوٹ میں سنی رابطہ کمیٹی کی قیادت کر رہے ہیں جبکہ حافظ محمد ریاض میمن، اشرف میمن اور الیاس فاروقی ضلعہ سجاول میں آرگنائزر کے طور پر کام کر رہے ہیں
Sentence
مولانا منظور سولنگی بلوچستان سے تعلق رکھتے ہیں اور تقریباً 20 سال قبل وہ شھداد کوٹ منتقل ہوئے تھے، یہاں وہ کچھ مدارس کے منتظم بھی ہیں
Sentence
 شہر میں ان میں سے ایک مدرسہ سرکاری سکول کی عمارت کے اوپر اور ایک قبرستان کے پلاٹ پر تعمیر کیا گیا ہے
Sentence
 ان مدارس میں سندھ اور بلوچستان کے طالب علم زیر تعلیم ہیں
Sentence
 اسی طرح سجاول میں حافظ محمد ریاض میمن، اشرف میمن اور الیاس فاروقی مقامی سیاست میں سرگرم ہیں
Sentence
پاکستان میں آرمی پبلک سکول پر حملے کے بعد ملک میں شدت پسندی کی روک تھام کے لیے قومی ایکشن پلان تشکیل دیا گیا تھا
Sentence
 صوبائی حکومت کو آگاہ کیا گیا ہے کہ سنی رابطہ کمیٹی کی سرگرمیاں قومی ایکشن پلان کی خلاف ورزی ہیں جس کے شق سات کے مطابق کالعدم تنظیمیوں کے دوبارہ فعال ہونے پر پابندی ہے
Sentence
اہلسنت و الجماعت کے سربراہ مولانا احمد لدھیانوی کا کہنا ہے کہ کام کرنے کے لیے کوئی نہ کوئی پلیٹ فارم تو بنانا ہی ہوتا ہے، یہاں شیعہ علما کاؤنسل بنانے کی اجازت ہے تو سنی علما کاؤنسل بنانے کی کیوں نہیں
Sentence
 ایک ملک میں دو قانون کیوں ہیں
Sentence
پاکستان میں 2002 میں دیگر کئی جماعتوں اور گروہوں کے ساتھ سپاہ صحابہ پاکستان پر پابندی عائد کردی گئی تھی
Sentence
 اس جماعت پر مذہبی شدت پسندی اور فرقہ واریت کو بڑھاوا دینے کے الزام عائد کیے گئے، جس کے بعد یہ جماعت ملت اسلامیہ اور اہل سنت والجماعت کے نام سے اپنے منشور اور جھنڈے کے ساتھ سرگرم عمل رہی ہے
Sentence
مولانا احمد لدھیانوی کا کہنا ہے کہ جماعتوں پر پابندی کسی مسئلے کا حل نہیں، مسائل کے حل کے لیے ہمیشہ مذاکرات ہوا کرتے ہیں
Sentence
 ’میں میڈیا پر بیٹھ کر، سٹیجوں پر چڑھ کر یہ کہہ چکا ہوں کہ ہمارا دہشت گردی اور فرقہ واریت پھیلنے سے کوئی تعلق نہیں
Sentence
 اگر کسی کے پاس ثبوت ہیں تو سامنے لے کر آئے اور مجھے عدالت میں طلب کرلیں
Sentence
 اگر جرم ثابت ہو جائے تو ملک کے رائج قانون کے مطابق سزا دے دیں
Sentence
‘ نامور تجزیہ نکار اور مصنف ڈاکٹر عائشہ صدیقہ کا کہنا ہے کہ قومی ایکشن پلان میں سب سے بڑا مسئلہ یہ ہے کہ یہ ایک بیورو کریٹک سسٹم ہے، کس تنظیم کو کیسے اور کس وقت کالعدم قرار دیا جائے گا یہ طریقہ کار واضح نہیں ہوسکا ہے
Sentence
وہ کہتی ہیں ’یہ تنظمیں اوپر سے نہیں آئیں، ان کی جڑیں معاشرے میں موجود ہیں اور ان کا ایک ووٹ بینک بھی ہے
Sentence
‘اہل سنت و الجماعت مذہبی جماعتوں کے اتحاد، دفاع پاکستان کا اہم حصہ رہی ہے جبکہ گزشتہ بلدیاتی اور عام انتخابات میں حصہ لے چکی ہے
Sentence
 گزشتہ چند عرصے سے یہ جماعت دیگر ہم خیال جماعتوں سے مل کر سیاسی عمل میں شرکت کی کوشش کرتی آئی ہے
Sentence
مولانا لدھیانوی کے مطابق وہ قومی سیاسی دھارے میں شامل ہوکر عمل سے ثابت کرنا چاہتے ہیں کہ وہ ملک کی خدمت کرنا چاہتے ہیں اور ان کا کوئی قدم ریاست کے خلاف نہیں ہوگا
Sentence
’یکم دسمبر 2016 کو جو الیکشن ہوا ہمارے مد مقابل حکمران مسلم لیگ ن، پاکستان پیپلز پارٹی اور تحریک انصاف کے امیدوار تھے، لیکن سارے شکست کھا گئے اور مولانا مسرور کامیاب ہوئے
Sentence
 اس سے قبل ہمیں بلدیاتی انتخابات میں پشاور، ایبٹ آباد، بٹ گرام، مانسہرہ سے بھرپور کامیابی ملی
Sentence
‘ واضح رہے کہ بلدیاتی انتخابات راہ حق پارٹی کے  پلیٹ فارم سے لڑے گئے
Sentence
ڈاکٹر عائشہ صدیقہ کا کہنا ہے کہ سابق ڈائریکٹر جنرل آئی ایس آئی رضوان اختر کی یہ سوچ تھی کہ ان لوگوں کو قومی دھارے میں شامل کریں اور انہیں سیاست میں لائیں
Sentence
’اس عمل میں حکومت کا کنٹرول ہونا چاہیے جو اس وقت نہیں ہے
Sentence
 کیونکہ جب آپ انہیں سیاست میں لائیں گے تو یہ معاشرے پر زیادہ اثر انداز ہوں گے
Sentence
 یہ فوج کا منصوبہ ہے اس پر کئی سوال اٹھ سکتے ہیں اور اس کے تجزیے کی ضرورت ہے
Sentence
‘اہل سنت والجماعت آئندہ انتخابات میں حصہ لینے کے لیے بھی سرگرم ہے
Sentence
 مولانا لدھیانوی کا کہنا ہے کہ ملک میں ہر حلقے میں ان کے کم از کم سات سے آٹھ ہزار ووٹ موجود ہیں، ہم پر انتخابات میں حصہ لینے پر کوئی پابندی نہیں کیونکہ پاکستان کا آئین ہمیں الیکشن لڑنے سے نہیں روکتا اور اسی آئین کا سہارا لیکر 2018 کے انتخابات میں ہم پوری تیاری کے ساتھ میدان میں آئیں گے اور تنظیمی نام کوئی بھی لے لیں گے
Sentence
‘جھنگ سے صوبائی حلقے میں انتخابات میں کامیابی حاصل کرنے والے مولانا مسرور نواز جھنگوی نے جمعیت علما اسلام ف میں شمولیت اختیار کی
Sentence
 ڈاکٹر عائشہ صدیقہ جمعیت علما اسلام کو سپاہ صحابہ کی ’مدر‘ آرگنائزیشن قرار دیتی ہیں
Sentence
 ان کا کہنا ہے کہ مولانا حق نواز جہنگوی نے جو 1988 میں جھنگ سے پہلا انتخاب لڑا تھا وہ جمعیت علما اسلام کے پلیٹ فارم سے تھا اور یہی پلیٹ فارم ہے جو وہ ہر جگہ استعمال کرتے ہیں
Sentence
پاکستان کے انتخابی قوانین کے مطابق کامیاب امیدوار نے کسی نہ کسی پارٹی میں شمولیت اختیار کرنی ہوتی ہے
Sentence
 تو کیا اہل سنت و الجماعت کی ترجیح جمعیت علما اسلام ہوگی
Sentence
مولانا احمد لدھیانوی کا کہنا ہے کہ وہ دیکھیں گے کون ان کے قریب ہے اور کس سے فائدہ ملے گا اور ان تمام چیزوں کو سامنے رکھ کر فیصلہ کیا جائے گا