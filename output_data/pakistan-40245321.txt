
Sentence
پاکستان میں حکمران جماعت مسلم لیگ نواز نے اپنی انضباطی کمیٹی کی سفارش پر متنازع تقریر کرنے والے سینیٹر نہال ہاشمی کو جماعت سے نکال دیا ہے
Sentence
انضباطی کمیٹی کے سربراہ اور سینیٹ میں قائدِ ایوان راجہ ظفر الحق نے بی بی سی اردو سے بات کرتے ہوئے تصدیق کی کہ نہال ہاشمی کی رکنیت ختم کر دی گئی ہے
Sentence
نامہ نگار شہزاد ملک کے مطابق ان کا کہنا تھا کہ نہال ہاشمی سے ان کی تقریر کے معاملے پر وضاحت طلب کی گئی تھی تاہم وہ کمیٹی کے سامنے پیش نہیں ہوئے
Sentence
گذشتہ ماہ نہال ہاشمی کی تقریر کے ایک حصے پر مشتمل ویڈیو منظر عام پر آئی تھی، جس میں انھوں نے پاناما کیس کی تحقیقاتی کمیٹی کے خلاف دھمکی آمیز لہجہ اختیار کیا تھا
Sentence
مذکورہ ویڈیو میں نہال ہاشمی کو یہ کہتے سنا جا سکتا ہے کہ حساب لینے والے آج حاضر سروس ہیں، کل ریٹائر ہوجائیں گے اور ہم ان کا یوم حساب بنا دیں گے
Sentence
انھوں نے کہا کہ 'اور سن لو جو حساب ہم سے لے رہے ہو، وہ تو نواز شریف کا بیٹا ہے، ہم نواز شریف کے کارکن ہیں، حساب لینے والوں! ہم تمھارا یوم حساب بنا دیں گے
Sentence
'ویڈیو سامنے آنے کے بعد مسلم لیگ نواز کی جانب سے اسے نہال ہاشمی کی ذاتی رائے قرار دیا گیا تھا اور وزیر اعظم نواز شریف نے نہال ہاشمی سے سینیٹرشپ سے مستعفی ہونے کو کہا تھا اور ان کی پارٹی رکنیت بھی معطل کر دی تھی
Sentence
ابتدائی طور پر نہال ہاشمی نے اپنا استعفیٰ سینیٹ میں جمع کروا دیا تھا تاہم پھر 31 مئی کو انھوں نے چیئرمین رضا ربانی سے استعفے کی واپسی کی درخواست کی جو منظور کر لی گئی
Sentence
نہال ہاشمی کا موقف تھا  کہ یہ استعفیٰ انھوں نے غیر معمولی حالات میں دیا تھانہال ہاشمی کے جماعت سے اخراج کے بعد اب مسلم لیگ نواز کے سربراہ الیکشن کمیشن سے انھیں سینیٹر شپ سے ہٹانے کے لیے بھی درخواست دیں گے
Sentence
خیال رہے کہ سپریم کورٹ نے بھی نہال ہاشمی کی اس دھمکی آمیز تقریر پر چیف جسٹس کے ازخود نوٹس کی سماعت کے بعد انھیں توہینِ عدالت کے معاملے میں اظہارِ وجوہ کا نوٹس جاری کیا ہے
Sentence
اس نوٹس پر نہال ہاشمی کو جواب داخل کرنے کے لیے 16 جون تک کی مہلت دی گئی ہے