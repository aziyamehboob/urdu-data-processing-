
Sentence
امریکی ریاست ورجینیا میں پولیس کو ایک لاش ملی ہے جس کے بارے میں اس کا ماننا ہے کہ یہ ایک مسجد کے قریب سے لاپتہ ہونے والی 17 سالہ مسلمان لڑکی کی ہے
Sentence
 لڑکی کی شناخت نبرا حسین کے نام سے ہوئی ہے اور پولیس کے مطابق ہرنڈن شہر میں ایک ڈرائیور کے ساتھ تنازعے سے قبل اپنی دوستوں کے ہمراہ پیدل چل رہی تھی
Sentence
 اس کی دوستوں کا کہنا ہے کہ وہ شخص کار سے اترا اور لڑکی پر حملہ آور ہوا
Sentence
 اس کے بعد وہ لاپتہ ہوگئی
Sentence
 ایک 22 سالہ شخص کو قتل کے الزام میں گرفتار کر لیا گیا ہے
Sentence
 اس حملے کی وجوہات تاحال سامنے نہیں آسکیں تاہم پولیس کا کہنا ہے کہ انھیں ایسے شواہد نہیں ملے جس سے ظاہر ہو کہ یہ ایک نفرت کی بنیاد پر کیا گیا جرم تھا
Sentence
 امریکی اخبار واشنگٹن پوسٹ کے مطابق نبرا سمیت چار یا پانچ نوجوان لڑکیاں رات کے وقت ایک فاسٹ فوڈ ریستوران گئی تھیں
Sentence
 مقامی وقت کے مطابق رات چار بجے سڑک پر چلتے ہوئے ان کا سامنا ایک ڈرائیور سے ہوا تھا
Sentence
 ایک مقامی کمیونٹی سینٹر ڈی آل ڈلس ایریا مسلم سوسائٹی (ایڈمز) کا کہنا ہے اس کے ارکان نے ان لڑکیوں کو دیکھا تھا اور انھیں ان کی عمارت میں جانے کا کہا تھا
Sentence
 لیکن نبرا پیچھے رہ گئی اور بعد میں انھوں نے اس کے لاپتہ ہونے کے بارے میں انتظامیہ کو آگاہ کیا
Sentence
 بعدازاں پولیس نے علاقے میں سرچ آپریشن کرتے ہوئے ڈرائیور ڈارون مارٹنیز ٹوریز کو حراست میں لے لیا
Sentence
 پولیس کی جانب سے جاری کردہ بیان میں کہا گیا ہے کہ جائے وقوعہ سے پانچ کلومیٹر کے فاصلے پر ایک تالاب سے انھیں نبرہ کی لاش ملی ہے
Sentence
 مقامی ذرائع ابلاغ کے مطابق ایک بیس بال کا بلا بھی برآمد ہوا ہے
Sentence
 لاش کی صحیح شناخت اور موت کی وجہ جاننے کے لیے پوسٹ مارٹم بھی کیا جائے گا
Sentence
 