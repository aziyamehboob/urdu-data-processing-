سرفراز احمد کی نظریں جھکی ہوئی تھی، دستانوں میں چھپے چہرے سے مایوسی ٹپک رہی تھی، آنکھوں میں انتظار تھا تو یہ کہ کسی طرح انڈیا کی اننگز تمام ہو جائے حالانکہ انھیں یقین تھا کہ عماد وسیم کی گیند پانڈیا کے بلے کو چھو کر انہی کے ہاتھ میں آئے گی مگر پانڈیا نے پیچھے ہٹ کر زور سے اپنا بلا گھمایا اور گیند لانگ آف باؤنڈری کے پار تماشائیوں میں جا گریانڈیا 300 سکور کر چکا تھا، دو فاسٹ بولر ڈیتھ اوورز میں زخمی ہو کر ڈریسنگ روم لوٹ چکے تھے اور چاروناچار عماد وسیم آخری اوور پھینک رہے تھے اور پاکستان تمام تر جارحانہ پن کے باوجود اپنا پہلا میچ ہار چکا تھا کرکٹ میں ہار جیت معمول کی بات ہے مگر اس حقیقت کے ادراک اور پاکستانی قوم کی حسیات میں فاصلہ کافی زیادہ ہے اور اگر یہ ہار انڈیا سے ہو تو دماغ یکسر ماؤف ہو جاتے ہیں، دنیا ویران ہو جاتی ہے اور سکرین پہ طوفان برپا ہو جاتا ہے اول تو اس ٹیم سے امید ہی نہ تھی کہ یہ چیمپیئنز ٹرافی کے اگلے مرحلے تک بھی پہنچ پائے گی اور پھر انڈیا سے ہار تو سونے پہ سہاگہ ہوئی کسی کو اگر کوئی گمان تھا بھی تو پہلے ہی میچ کے بعد دھند چھٹ گئی سرفراز شدید تنقید کی زد میں تھے، مکی آرتھر کی منصوبہ بندی پر سوال اٹھ رہے تھے، بولنگ کوچ کے وجود پہ چہ میگوئیاں ہو رہی تھیںاس بیچ کون یہ کہہ سکتا تھا کہ یہ گری پڑی ٹیم ون ڈے رینکنگ کی پہلی ٹیم کو ہرا دے گی مگر پاکستان اور بارش نے مل کر جنوبی افریقہ کو ہرا دیا لیکن مسئلہ یہ تھا کہ بھئی اب ایسی بارشیں روز تو ہونے سے رہیں سری لنکا کے خلاف میچ میں جانے سے پہلے سبھی کے لیے سری لنکا فیورٹ تھا ان کی بولنگ بہتر تھی بیٹنگ پچھلے ہی میچ میں انڈیا کے خلاف سوا تین سو کا تعاقب کر چکی تھی اور یہ وہ انڈیا تھا جس سے پاکستان ہار چکا تھا یہ پاکستان سری لنکا کو کیسے ہرا سکتا تھا لیکن اسی پاکستان نے سری لنکا کو ہرا دیا اور آٹھ سال بعد چیمپیئنز ٹرافی کے سیمی فائنل میں پہنچ گیا                              پچھلے ڈیڑھ دو سال میں پاکستان کی بولنگ شدید تنقید کی زد میں رہی ہے اسی اٹیک کے خلاف ون ڈے کی تاریخ کا سب سے بڑا سکور ہوا دو ٹیسٹ سیریز کلین سویپ ہوئیں بنگلہ دیش سے بھی ون ڈے میں کلین سویپ کا سامنا ہوا ایسا لگ رہا تھا کہ یہی بولنگ اٹیک جو کبھی مصباح کے ہوتے ہوئے 220 رنز کا دفاع  بھی کر لیا کرتا تھا، اب شاید کبھی 320 کو روک نہیں پائے گا اس پہ ستم یہ کہ بیٹنگ نے تو کبھی بھی اس ٹیم کو اطمینان سے بیٹھنے ہی نہیں دیا پاکستان کے لیے سب سے بڑی الجھن یہ تھی کہ کس حکمت عملی سے ون ڈے کرکٹ میں آگے بڑھا جائے جدید ون ڈے میں تو تین سو رنز معمول کی بات ہے دونوں اینڈ سے نئی گیند پھینکی جاتی ہے بیٹ کے سائز بڑھتے جا رہے ہیں پاورپلے کے قوانین بھی سبھی بلے بازوں کے مددگار ہیں مگر اس سب کے باوجود پاکستانی بیٹنگ کے لیے 300 کا ہندسہ ابھی تک ناقابل تسخیر ہے ایسے میں بولرز کو دوش دینا بھی قدرے زیادتی ہے لیکن اس عالمی مقابلے میں آگے بڑھتے بڑھتے پاکستان نے حصوں بخروں میں بٹ کر بوجھ بانٹنے کی بجائے ایک یونٹ بن کر کھیلنا سیکھ لیا ہےبولرز کو سمجھ آ گئی ہے کہ ہماری بیٹنگ 250 سے زیادہ کا تعاقب نہیں کر پاتی، وہ بولنگ جو انڈیا کے سامنے منتشر دکھائی دے رہی تھی، اس نے پچھلے تین میچز میں 30 وکٹیں لی ہیںیہی نہیں فیلڈنگ یونٹ نے بھی پورا پورا حصہ ڈالا ہے کہ صرف دس وکٹیں ہی کافی نہیں، سکور بورڈ کو بھی نیچے رکھنا ہے اور آج بیٹنگ نے بھی اپنے حصے کا بوجھ خوب اٹھایا ہے                        اظہر علی کریز سے باہر نکلے، وہ سپن کے خلاف کھیلنا چاہتے تھے مگر گیند ان کے بلے کو مس کر کے جوس بٹلر کے ہاتھوں میں گئی اوئن مورگن کے ہاتھ یکایک فضا میں بلند ہوئے اور ایک زوردار اپیل گونجی مگر اظہر کا پاؤں کریز میں ہی جما ہوا تھا سرفراز اپنی نشست میں جمے ہوئے تھے مکی آرتھر کے چہرے پہ سکون تھا اظہر محمود حسن علی کے ساتھ خوش گپیوں میں مگن تھے پاکستان اس گلوبل ایونٹ کی ایک اور فیورٹ ٹیم کو ہرا چکا تھا یہ ٹیم تاریخ رقم کر چکی تھیاور سرفراز مسکرا رہے تھے 