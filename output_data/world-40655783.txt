فرانس کی فوج کے سربراہ صدر امینیول میکخواں کی جانب سے دفاعی بجٹ میں کٹوتی کرنے پر احتجاجاً مستعفی ہوگئے ہیںجنرل پیئر ڈی ویلرز نے ایک بیان میں کہا ہے کہ وہ اب اس بات کی ضمانت نہیں دے سکتے کہ فوج اتنی مضبوط رہ سکتی ہے جو ملکی دفاع کے لیے ضروری ہےخیال رہے کہ بجٹ کے خسارے کو کم کرنے کے لیے فرانسیسی حکومت نے گزشتہ ہفتے دفاعی بجٹ میں بڑے پیمانے پر کٹوتی کرنے کا اعلان کیا تھاادھر صدر میکخواں  نے کہا ہے کہ وہ فوج کی جانب سے اس بارے میں کسی قسم کی مخالفت برداشت نہیں کریں گےگزشتہ ہفتے وزارتِ دفاع میں کی گئ ایک تقریر میں فرانسیسی صدر نے کہا تھا کہ ’ کچھ چیزوں پر کھلے عام بحث کرنا باوقار نہیں ہے‘اسی طرح ایک جریدے کو انٹرویو دیتے ہوئے صدر  میکخواں  نے کہا تھا کہ ’ اگر فوج کے سربراہ اور صدر میں کسی بات پر اختلاف ہو تو فوجی سربراہ کو گھر جانا پڑے گا‘صدر  میکخواں کا مزید کہنا تھا کہ ’ فوجی سربراہ کو ان کی تب تک حمایت حاصل رہے گی جب تک وہ اپنے اختیارات کے اندر رہ کر کام کریں گے‘فوج کے سربراہ اور صدر  میکخواں  کے مابین پائے جانے والے اختلافات کو حل کرنے کے لیے اس جمعے کو ان کی ملاقات متوقع تھیجنرل پیئر ڈی ویلرز حکومت کی جانب سے 2017 کے فوجی بجٹ میں 925 ملین ڈالر کی کٹوتی پر سخت برہم تھےاس حوالے جنرل پیئر ڈی ویلرز نے ایک پارلیمانی کمیٹی کے سامنے انتہائی سخت الفاظ میں اپنی برہمی کا اظہار کیا تھامستعفی ہونے کا اعلان کرتے ہوئے جنرل پیئر ڈی ویلرز کا کہنا تھا کہ وہ سمجھتے ہیں کہ یہ ان کا فرض ہے کہ وہ اپنے تحفظات سے سیاستدانوں کو آگاہ کریں