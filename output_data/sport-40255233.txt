
Sentence
 دو ہزار دس کے سپاٹ فکسنگ سکینڈل میں تین پاکستانی کرکٹرز پہ پابندی لگی تھی
Sentence
 تینوں بہترین پلئیرز تھے
Sentence
 سلمان بٹ بہت اچھے اوپنر تھے
Sentence
 انہی کی کپتانی میں پاکستان نے 15 سال بعد آسٹریلیا سے ٹیسٹ میچ جیتا تھا
Sentence
 محمد آصف کی تباہ کن بولنگ تب تک اپنے جھنڈے گاڑ چکی تھی
Sentence
 عمران خان آج بھی کہتے ہیں کہ 2010 کا محمد آصف اسی انگلینڈ ٹور کے مین آف دی سیریز محمد عامر سے بہتر بولر تھا
Sentence
 اس سیریز میں محمد عامر کی جو کارکردگی تھی، اور کرئیر کے دوسرے ہی سال جس لیول کے انٹرنیشنل پلئیر وہ بن چکے تھے، ان پہ پابندی کی خبر نے دنیائے کرکٹ کو سوگ میں مبتلا کر دیا
Sentence
جس طرح سے وہ ڈیوک بال کو سیم کرتے تھے، لوگ انھیں بجا طور پہ دوسرا وسیم اکرم کہنے لگے تھے
Sentence
مائیکل ہولڈنگ سکرین پہ دنیا کے سامنے رو پڑے تھے
Sentence
 وسیم اکرم کے گرو عمران خان ہی نے یہ کہا تھا کہ اس عمر کے وسیم اکرم میں بھی اتنا ٹیلنٹ نہیں تھا
Sentence
 جہاں عامر پہ اس قدر سوگ منایا جا رہا تھا، وہیں دو اور بہترین پلئیرز شدید نفرت کی زد میں تھے
Sentence
 کسی کو آصف کے تباہ کن سپیل یاد نہیں آ رہے تھے، کوئی یہ نہیں کہہ رہا تھا کہ سعید انور کے بعد آنے والے بہترین اوپنر کو معاف کر دیا جائے
Sentence
 سب کو فکر تھی تو یہ کہ بس عامر کو کسی طرح بچا لیا جائے
Sentence
 کیونکہ شاید سب جانتے تھے کہ یہی وہ ٹیلنٹ ہے جو دہائیوں بعد کہیں دیکھنے کو ملتا ہے
Sentence
 محمد عامر کو ہر طرف سے ہمدردی ملی، پیار ملا، آئی سی سی نے بھی ذرا نرمی برتی، پی سی بی نے بھی بھرپور خیال رکھا، قوم کی تائید بھی حاصل رہی، سبھی نے دل سے معاف بھی کر دیا
Sentence
 خدا خدا کر کے پانچ سال کٹے اور بالآخر امیدوں کا پہاڑ اٹھائے محمد عامر واپس آ گئے اور قسمت کی خوبی دیکھیے کہ واپسی ہوئی بھی تو کہاں، وہیں جہاں سے دیس نکالا ملا تھا
Sentence
 لارڈز ٹیسٹ کا آغاز ہوا اور بلاوجہ پاکستان کی بیٹنگ آ گئی
Sentence
 کافی بے صبری سی ہوئی کہ عامر کو دیکھنے کے لیے ایک اور اننگز کاٹنا پڑے گی
Sentence
 ایک اور شب انتظار میں گزرے گی
Sentence
 بالآخر اگلے روز محمد عامر بولنگ کے لیے آئے
Sentence
 دنیا بھر کی نظریں جمی تھیں
Sentence
 انگلش کپتان الیسٹر کک سامنا کر رہے تھے
Sentence
 محمد عامر اپنے بولنگ مارک تک آئے، سانسیں رک گئیں
Sentence
 عامر نے رن اپ لیا، سبک رفتار قدموں سے دوڑنا شروع کیا، امیدوں کے دریچے کھل گئے
Sentence
 خدا خدا کر کے چند قدموں کا سفر کٹا اور چھ سال بعد ٹیسٹ کرکٹ کی کریز نے محمد عامر کو دیکھا
Sentence
 پہلی بال سوئنگ ہوئی مگر لینتھ کچھ بہتر نہیں تھی، سو کک کو سنگل لینے کا موقع مل گیا
Sentence
 ایلیکس ہیلز سامنے آئے
Sentence
 اس بار لائن ایسی عمدہ نہ تھی کہ ایلیکس ہیلز کو متاثر کر پاتی
Sentence
 تیسری گیند کی لائن اور لینتھ دونوں ہی مناسب نہ تھیں، اور ہیلز نے اسے اٹھا کر باونڈری پار پھینک دیا
Sentence
 اور خواب ٹوٹ گیا
Sentence
 پانچ سال سے ہم جس عامر کا سوگ منا رہے تھے، یہ وہ عامر نہیں تھا
Sentence
 بلاشبہ تب سے اب تک محدود اوورز میں عامر کی کارکردگی بہتر رہی مگر ٹیسٹ کرکٹ میں ہر سپیل کے ساتھ ان کا مستقبل مخدوش ہوتا رہا
Sentence
 تاآنکہ حالیہ ویسٹ انڈیز سیریز میں انھوں نے چھ وکٹیں لی اور امیدوں کے دیے کچھ روشن ہوئے
Sentence
 مگر اسی میچ کے بعد یہ سننے کو ملا کہ عامر اپنے لمیٹڈ اوورز کرئیر کو طول دینے کے لیے ٹیسٹ سے کنارہ کشی کا سوچ رہے ہیں
Sentence
 یہ بات شاید اس تلخ حقیقت کا ادراک تھا جو جانتے تو سبھی تھے مگرکہنا کوئی نہیں چاہتا تھا
Sentence
اس میں شبہ نہیں کہ عامر کے بے شمار کیچز ڈراپ ہوئے اور لوگوں نے انہیں اس جواز سے سپورٹ بھی کیا
Sentence
 مگر پھر ایک وقت ایسا بھی آیا کہ کیچز نے بھی ڈراپ ہونا چھوڑ دیا اور وکٹوں نے بھی ساتھ چھوڑ دیا
Sentence
 ایسا نہیں کہ عامر نے محنت نہیں کی، انھوں نے توقعات پہ پورا اترنے کے لیے بھرپور جان ماری
Sentence
 مگر اس تلخ حقیقت کا ادراک کوئی نہ کر پایا کہ ایک فاسٹ بولر جب پانچ سال کی پابندی کے بعد لوٹتا ہے تو اس بیچ کتنے موسم گزر چکے ہوتے ہیں، کتنی رتیں بدل چکی ہوتی ہیں
Sentence
 وہ فقط اپنے ٹیلنٹ کے بل پہ زندہ نہیں رہ سکتا، اسے خاموشی سے محنت کرنا ہوتی ہے، سر جھکا کر، اپنے ٹیلنٹ کو پیچھے رکھ کر ایک نئے کرئیر کا آغاز کرنا ہوتا ہے
Sentence
 مگر عامر کو وہ خاموشی نہیں ملی اور جس شور کا انہیں سامنا تھا، وہ اپنے تئیں اسے جواب دینے کی کوششیں کرتے رہے
Sentence
پھرشور تھم گیا، دھند چھٹنے لگی، تو عامر کو ادراک ہوا اور سر جھکا کر محنت کرنے کا خیال آیا
Sentence
 اور آج اس محنت کا ثمر یہ ہوا کہ آٹھویں نمبر کی ٹیم، جس نے رینگ رینگ کے کوالیفائی کیا تھا، آج چیمپئینز ٹرافی کے سیمی فائنلسٹس میں کھڑی ہے
Sentence
 یہ وہ حد ہے جہاں سے ماڈرن ون ڈے کی تین بہترین ٹیمیں باہر ہو چکی ہیں
Sentence
 پاکستان چاہے پہلے بیٹنگ کرتا یا بعد میں، پاکستان کو یہ میچ جیتنے کے لیے صرف اینجلو میتھیوز کی وکٹ چاہیے تھی جو صرف ٹیم کی کپتانی کرنے کے لیے اپنا ٹیم بیلنس بدلنے پہ مجبور تھے
Sentence
 ابتدائی وکٹیں کھونے کے بعد جب سری لنکا کا اعتماد بکھر چکا تھا تب میتھیوز نے آ کر اننگز کو سنبھالا دیا اور ایک اچھی پارٹنرشپ لگائی
Sentence
 سری لنکا پھر سے اٹھنے لگا
Sentence
 اگر میتھیوز وہاں دس اوور اور کھڑے رہتے تو یقیناً میچ لے جاتے
Sentence
 وہ ذہنی طور پہ پختہ کپتان نہ سہی مگر پچھلے دو سال میں جہاں انجریز نے ان کی بولنگ کو زک پہنچائی ہے، وہیں انکی بیٹنگ میں حیران کن پختگی بھی آ چکی ہے
Sentence
 انھیں اس موقع پہ آؤٹ کرنے کے لیے صرف ٹیلنٹ کافی نہیں تھا، ذہنی پختگی بھی درکار تھی
Sentence
 اور پھر، جس عامر کو پاکستان چھ سال سے بچاتا آ رہا تھا، وہ ایسا عامر بنا کہ اس نے پاکستان کو بچا لیا
Sentence
 