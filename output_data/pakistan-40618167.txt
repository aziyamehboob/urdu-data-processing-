
Sentence
پاکستان کے صوبہ سندھ سے لاپتہ سیاسی کارکنوں کی بازیابی کے لیے حیدرآباد سے شروع ہونے والا لانگ مارچ اتوار کو کراچی پریس کلب پہنچے گا، جہاں انسانی حقوق کی تنظیمیں اور سیاسی جماعتیں ان کا استقبال کریں گی
Sentence
* * اس لانگ مارچ کی ابتدا 5 جولائی کو حیدرآباد پریس کلب سے کی گئی تھی، جو اس وقت جامشورو اور ٹھٹہ سے گزرتا ہوا کراچی کی حدود میں داخل ہو چکا ہے
Sentence
 مارچ کا انتظام وائس فار مسنگ پرسنز سندھ کی جانب سے کیا گیا تھا، جس میں لاپتہ افراد صابر چانڈیو، خادم آریجو، ہدایت لوھر، سمیع کاکیپوتہ، مرتضی جونیجو، مختار عالمانی اور غلام رضا جروار کے اہل خانہ بھی شامل ہیں
Sentence
 جبکہ جئے سندھ کے مختلف دھڑوں نے مارچ کی حمایت کی ہے
Sentence
وائس فار مسنگ پرسنز سندھ کےچیئرمین پنھل ساریو کا کہنا ہے کہ ایسے 51  افراد ہیں جنہیں مختلف علاقوں سے جبری طور پر لاپتہ کیا گیا ہے، ان میں کچھ تو سیاسی کارکن ہیں لیکن دس کے قریب افراد کا کسی جماعت سے کوئی تعلق  نہیں
Sentence
 ’مارچ کے دوران ہی مختلف علاقوں سے  11 کے قریب مزید افراد لاپتہ ہوئے
Sentence
 انہیں اور دیگر لاپتہ افراد کو عدالتوں میں پیش کیا جاتا ہے اور نہ ہی ان پر کوئی فرد جرم عائد ہوتی
Sentence
 گذشتہ دس سالوں سے یہ سلسلہ جاری ہے
Sentence
 جس میں سینکڑوں لوگ لاپتہ ہوئے، جن میں کچھ تو بازیاب ہوئے  اور کئی کی تشدد زدہ لاشیں ملیں
Sentence
‘اس لانگ مارچ میں خواتین بھی شامل ہیں، جن میں ایک صابر چانڈیو کی بہن سندھو چانڈیو ہیں
Sentence
 انھوں نے بتایا کہ ’صابر چانڈیو  17 جنوری کو جئے سندھ تحریک کے بانی جی ایم سید کی سالگرہ میں شرکت کے بعد واپس آ رہے تھے کہ  دادو سے لاپتہ ہوگئے، تین ماہ کا عرصہ گزر گیا ہے لیکن ان کا کچھ معلوم نہیں ہو رہا ہے
Sentence
 ‘صابر چانڈیو جئے سندھ قومی محاذ آریسر گروپ سے وابستہ رہے ہیں، سندھو چانڈیو کا کہنا ہے کہ صابر پر اگر کوئی الزام ہے تو اس ملک میں قانون موجود ہے اس کے تحت عدالتوں میں پیش کیا جائے
Sentence
’تین ماہ کے دوران صدمے سے ہمارے ابو انتقال کر گئے، والدہ لاڑکانہ پریس کلب کے باہر بھوک ہڑتال پر ہیں، صابر کے چھوٹے چھوٹے بچے پریشان ہیں
Sentence
 ‘ہدایت لوہر نصیرآباد شہر سے لاپتہ ہیں، مارچ میں شریک ان کے بیٹے سارنگ لوہر کا کہنا ہے کہ 17 اپریل کو ان کے والد جو پرائمری استاد ہیں ڈیوٹی پر گئے تھے، کہ چار اہلکار پولیس جو وردی اور دو  اہلکار سول وردی میں آئے اور انہیں کہا کہ تھانے چلیں پوچھ گچھ کرنی ہے، جس کے بعد آپ کو چھوڑ دیں گے
Sentence
’جب وہ واپس نہیں آئے تو ہم تھانے پر گئے جہاں پولیس نے لاعلمی کا اظہار کیا
Sentence
 اس کے بعد لاڑکانہ ہائی کورٹ میں پٹیشن دائر کی لیکن تین ماہ کا عرصہ ہونے کو ہے ان کا کوئی اتا پتہ نہیں مل رہا ہے، کوئی یہ نہیں بتا رہا کہ انہیں آخر کیوں اٹھا کر لاپتہ کیا گیا ہے
Sentence
‘سارنگ چانڈیو کا کہنا ہے کہ جئے سندھ قومی محاذ آریسر گروپ عسکریت پسند تنظیم نہیں بلکہ ایک سیاسی جماعت ہے جو سندھ کے حقوق کی بات کرتی ہے
Sentence
 وائس فار مسنگ پرسنز سندھ کےچیئرمین پنھل ساریو کا کہنا ہے کہ’اس ملک کی تاریخ رہی ہے کہ پہلے دن سے یہاں سیاسی انتقام پسندی کا رجحان جاری ہے 
Sentence
 وہ لوگ جو نظریات عقائد یا کوئی نظریاتی اختلاف رکھتے ہیں تو ان کے ساتھ ایسا ہی سلوک کیا جاتا ہے انسانی حقوق اور اظہار رائے کی آزادی یہاں برائے نام ہیں
Sentence
 ‘’وہ چاہتے ہیں کہ یہاں خوف و ہراس ہو تاکہ لوگ سیاست سے دور رہیں اور خاص طور پر ان جماعتوں سے جو انسانی حقوق، قومیت اور اپنے صوبے کے وسائل کی بات کرتی ہیں
Sentence
‘قاسم آباد حیدرآباد سے رانجھو بھٹو لاپتہ ہے
Sentence
 ان کی خالہ رانی بھٹو کا کہنا ہے کہ اہلکاروں نے گھر میں داخل ہو کر بھتیجے رانجھو بھٹو  کا معلوم کیا اس کی عدم دستیابی پر سندھ یونیورسٹی کے طالب علم اویس بھٹو کو ساتھ لے گئے جو مہمان تھا
Sentence
رانی بھٹو کا کہنا ہے کہ ان کا بھائی مظفر بھٹو لاپتہ ہونے کے بعد تشدد میں ہلاک ہو گیا، جس کے بعد ان کے دو بھائی وطن چھوڑ کر جلاوطنی کی زندگی گزارنے پر مجبور ہو گئے ہیں اس کے علاوہ دو کزن کو لاپتہ کیا گیا
Sentence
’یہ سب کچھ اسی وجہ سے کیا جا رہا ہے کہ ان کا تعلق جئے سندھ متحدہ محاذ سے ہے اور وہ آزادی پہ یقین رکھتے ہیں
Sentence
‘ 