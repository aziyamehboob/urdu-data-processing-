
Sentence
نادیہ مشتاق نے گذشتہ برس معاشیات میں ڈگری مکمل کی تو اسی دوران کشمیر میں مسلح کمانڈر برہان وانی کی ہلاکت سے عوامی احتجاج کی لہر پھیل گئی
Sentence
 کئی ماہ تک کرفیو اور ہڑتالوں کا سلسلہ جاری رہا اور اس دوران انٹرنیٹ اور فون رابطوں پر پابندی عائد رہی
Sentence
 گھروں میں محصور لوگ حالات کی بحالی کے منتظر تھے، لیکن نادیہ کے لیے یہ انتظار اپنے اندر کے فنکار کو بیدار کرنے کا نادر موقع ثابت ہوا
Sentence
 انھوں نے بانس سے بنا قلم اُٹھایا اور صفحہ قرطاس پر خطاطی کرنے لگیں
Sentence
 صرف ایک سال بعد ان کے فنی نمونے سرینگر کی تاریخی جامع مسجد کے احاطے میں منعقدہ نمائش میں دیکھے گئے
Sentence
 نادیہ خود بھی حیران ہیں کہ یہ کرشمہ کیسے ہوا
Sentence
 'ہڑتال اور کرفیو کے دوران کمرے میں اکیلے ہوتی تھی، اور پھر ٹی وی، انٹرنیٹ اور فون بھی بند کیا گیا
Sentence
 میں نے سوچا کیوں نہ خوش نویسی پر ہاتھ آزماؤں، میں حیران ہوگئی کہ میں تو ایک خطاط ہوں
Sentence
'کئی ماہ بعد جب حالات قدرے بحال ہوئے تو نادیہ نے اپنے فنی نمونوں کو فیس بک پر پوسٹ کردیا
Sentence
 ماہرین نے انھیں دیکھا تو ان سے رابطہ کر کے ان کے فن کو نمایاں کرنے کا بیڑا اُٹھایا
Sentence
 گذشتہ ایک سال کے دوران کشمیر میں 46 مرتبہ انٹرنیٹ معطل کیا گیا
Sentence
 گذشتہ برس انٹرنیٹ کی معطلی نے نادیہ کے اندر چھپے فنکار کو نمایاں کردیا تھا لیکن اب یہ پابندیاں ان کے فن کی ترقی اور ترویج میں حائل ہیں
Sentence
 'بہترین کاغذ، قلمیں، رنگ اور سیاہی سب آن لائن ملتا ہے
Sentence
 جب انٹرنیٹ نہیں ہوتا تو میں مایوس ہوجاتی ہوں
Sentence
' قدیم فنی روایات اور تہذیبی ورثے کے احیاء کے لیے سرگرم سلیم بیگ نادیہ جیسے دوسرے نوجوانوں کو اپنی تخلیقات کا مظاہرہ کرنے کے لیے ایک سٹیج فراہم کرنا چاہتے تھے
Sentence
 حکومت کے اشتراک سے انھوں نے پرانے سرینگر میں واقع تاریخِی جامع مسجد میں خوش نویسی کے فن سے متعلق ایک ہفتے تک ورک شاپ اور نمائش کا اہتمام کیا
Sentence
سلیم بیگ کہتے ہیں: 'جامع مسجد کو انڈین میڈیا میں تشدد اور مظاہروں کی علامت کے طور پیش کیا جاتا ہے اور ہمارے لیے یہ تاریخی مسجد قدغنوں اور پابندیوں کی مثال ہے
Sentence
 لیکن اسی مسجد کے احاطے میں یہ نوجوان اپنے فن کا  مظاہرہ کر کے اس مسجد کی تہذیبی مرکزیت کو ثابت کررہے ہیں
Sentence
' نمائش کی خاص بات یہ تھی کہ شستہ انگریزی بولنے اور سمارٹ فون استعمال کرنے والے لڑکے اور لڑکیوں کو بھی خطاطی اور خوش نویسی کے فن نے بہت مرغوب کیا اور پورے جنون کے ساتھ یہ فن سیکھنے کے لیے ورکشاپ میں پہنچے
Sentence
 23 سالہ عظمیٰ جیلانی کہتی ہیں: 'میں تو پیشے سے آرکیٹیکٹ ہوں، لیکن مجھے شوق تھا کہ میں قلم اُٹھا کر عربی، فارسی اور اُردو کی عبارتوں سے عکس بناؤں
Sentence
'  نمائش میں کینوس پر مُصوری اور خطاطی کے امتزاج سے بننے والی دلکش پینٹنگز بھی تھیں جو نوجوان لڑکوں اور لڑکیوں نے تخلیق کی ہیں
Sentence
 نوجوان طالب علم صالح شاداب کہتے ہیں 'کشمیر میں نوجوانوں کی اکثریت کسی نہ کسی فن کے ساتھ وابستہ ہے، لیکن ستم یہ ہے کہ کلچر کلچر کی باتیں کرنے والی حکومت نے آج تک ایک آرٹ گیلری تک تعمیر نہیں کی
Sentence
 ہم فن پارے تخلیق تو کرتے ہیں، لیکن انھیں دکھانے کے لیے جگہ نہیں ہے
Sentence
'  