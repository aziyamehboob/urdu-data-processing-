
Sentence
وادی کشمیر بظاہر پر امن نظرآ رہا ہے لیکن عام خیال یہ ہے کہ یہ امن سطحی ہے
Sentence
 اندر ہی اندر سکیورٹی اہلکاروں اور علیحدگی پسند طاقتوں کے درمیان ایک کشمکش جاری ہے
Sentence
حزب المجاہدین کے کمانڈر برہان وانی کی پہلی برسی کے موقعے پر خوف یہ تھا کہ گذشتہ سال کی طرح بڑے پیمانے پر پرتشدد واقعات رونما ہوں گے لیکن ایسا نہیں ہوا اور اکا دکا واقع ہی پیش آیا
Sentence
٭ ٭ اس کی بنیادی وجوہات میں گذشتہ کئی ہفتوں سے شدت پسندوں پر سکیورٹی اہلکاروں کے مسلسل حملے شامل ہیں
Sentence
 سی آر پی ایف یعنی مرکزی ریزرو پولیس فورس کے ایک اعلی افسر اجے کمار کے مطابق گذشتہ ایک ماہ میں دو درجن شدت پسند مارے جا چکے ہیں
Sentence
لیکن اس کے باوجود ایک سال پہلے برہان وانی کے مارے جانے کے بعد کشمیری نوجوان انتہا پسندوں کے ساتھ کیوں شامل ہو رہے ہیں
Sentence
انڈیا کے زیرِ انتظام کشمیر کے پولیس کے سربراہ ایس پی وید کے مطابق سرحد پار سے سوشل میڈیا کے ذریعے اشتعال دلانے کے سبب کشمیری نوجوان بہک رہے ہیں
Sentence
وہ کہتے ہیں: 'کچھ عناصر ہیں جنھیں سرحد پار سے بھڑکایا جاتا ہے
Sentence
'ایس پی وید کا کہنا تھا کہ پاکستان میں واقع کچھ ایجنسیاں وہی حربے استعمال کر رہی ہیں جو نام نہاد دولت اسلامیہ استعمال کرتی ہے
Sentence
وہ کہتے ہیں کہ 'دولت اسلامیہ کا کشمیر میں اثر نہیں ہے لیکن پڑوس کی کچھ ایجنسیاں ان کے طریقہ کار کا استعمال کر رہی ہیں اور اسی سے مشتعل ہو کر یہ بچے ہتھیار اٹھا رہے ہیں
Sentence
کیا ہندوستانی حکومت کے پاس سرحد پار سے سوشل میڈیا سے بھیجے جانے والے اشتعال انگیز ویڈیو اور میسجز کا کوئی جواب ہے
Sentence
وید کہتے ہیں کہ انتظامیہ اس ضمن میں بعض ٹھوس اقدام کر رہی ہے
Sentence
 اس کے علاوہ کشیدگی کے وقت انٹرنیٹ کی سہولیات بند کرنے کی وجہ بھی یہی ہے کہ پاکستان کی طرف سے سوشل میڈیا کے ذریعے اکسانے کی کوششوں کو روکا جائے
Sentence
ریاستی پولیس کے سربراہ نے ان لوگوں کے خلاف قانونی کارروائی کرنے کی بھی بات کہی جو اس پروپگینڈے کو وادی میں فروغ دیتے ہیں یا جو اس سے متاثر ہوتے ہیں
Sentence
پولیس سربراہ کا کہنا ہے کہ 90 کی دہائی کے مقابلے میں آج کشمیر میں انتہا پسندی میں بہت زیادہ تبدیلیاں نہیں آئی ہیں
Sentence
 اس زمانے میں پاکستان کشمیر کے شدت پسندوں کی کھل کر مدد کرتا تھا
Sentence
 'لیکن آج وہ ایجنسیوں کے ذریعے اور دوسرے اداروں کے ذریعے ایسا کرتا ہے جنھیں نان سٹیٹ ایکٹر کہتے ہیں
Sentence
 لیکن سب کچھ وہیں سے ہوتا ہے
Sentence
پاکستان شدت پسندوں کی براہ راست مدد سے انکار کرتا ہے
Sentence
 مگر پاکستان کشمیر کی تحریک کی حمایت کو قبول ضرور کرتا ہے
Sentence
بہت سے ممالک میں شدت پسندوں کو انتہا پسندی کے راستے سے ہٹا کر معاشرے کے مرکزی دھارے میں لانے کے پروگرام چلائے جاتے ہیں جن میں برطانیہ، امریکہ، سعودی عرب اور مصر جیسے ممالک شامل ہیں
Sentence
 کیا کشمیر میں ایسا کوئی پروگرام شروع کیا گیا ہے
Sentence
پولیس کے سربراہ کہتے ہیں کہ جس سطح پر ہونا چاہیے ویسا نہیں ہو رہا ہے
Sentence
وہ کہتے ہیں: 'جس لیول یعنی سرکاری سطح پر ایسا ہونا چاہیے میں سمجھتا ہوں ابھی ویسا یہاں نہیں ہے
Sentence
 چھوٹی چھوٹی کوششیں ہو رہی ہیں
Sentence
 کچھ این جی اوز سرگرم ہیں
Sentence
 کچھ سرکاری ادارے کر رہے ہیں، لیکن جس سطح کا ہونا چاہیے تسلی بخش طور پر ویسا نہیں ہے
Sentence
'ایس پی وید کہتے ہیں کہ اگر شدت پسند نوجوان شدت پسندی کا راستہ چھوڑ دیں اور مرکزی دھارے میں شامل ہونا چاہیں تو وہ ان کا استقبال کریں گے
Sentence
لیکن نوجوان شدت پسند اور ان کے حامی اس تجویز کو نظرانداز کرتے ہیں
Sentence
 وہ کہتے ہیں کہ گذشتہ سال برہان کی موت کے بعد بھڑکنے والے پرتشدد واقعات میں سکیورٹی فورسز نے معصوم شہریوں کا قتل کیا ہے اور وہ اس زیادتی کو بھول نہیں سکتے ہیں
Sentence
سنیچر کو جنوبی کشمیر کے پلوامہ علاقے میں مشتعل بھیڑ نے سکیورٹی پر پتھر کرتے ہوئے انڈیا کے خلاف اور پاکستان کے حق میں نعرے لگائے
Sentence
 انھوں نے ’کشمیر کی آزادی‘ کی جنگ جاری رکھنے پر پورا زور لگانے کی باتیں کہیں