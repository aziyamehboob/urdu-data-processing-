چین میں ایک 50 سالہ شخص کا ویڈیو وائرل ہو رہا ہے جس میں یہ گذشتہ 20 سالوں سے خاتون بن کر زندگی بسر کر رہا ہے اس شخص کا کہنا ہے کہ بہن کی موت کے بعد اس نے اپنا یہ روپ بنا رکھا اور اس نے اپنی ماں کی بگڑتی ذہنی حالت کو بہتر بنانے کے لیے یہ قدم اٹھایاپیئر ویڈیوز نام کی کمپنی کے اس ویڈیو کو  سماجی رابطوں کی ویب سائٹ ويبو پر 42 لاکھ سے زیادہ مرتبہ دیکھا جا چکا ہے جبکہ اسے دوسرے نیوز پلیٹ فامز پر بھی خوب شیئر کیا جا رہا ہےویڈیو میں گوانگشي علاقے کے گوئلن میں رہنے والا یہ شخص اپنی بوڑھی ماں کے سامنے چینی خواتین کے روایتی لباس میں نظر آ رہا ہے٭ ٭ سوشل نیٹ ورک کی ویب سائٹ ويبو پر HePosedAsHisDeadSisterFor20Years#ہیش ٹیگ کے ساتھ ہزاروں کی تعداد میں لوگ اس ویڈیو کو شيئر کر رہے ہیں ہےایک صارف نے تبصرہ کرتے ہوئے لکھا: 'ایک آدمی جو اپنی ماں کی خوشی کے لیے 20 سال سے لڑکی بن کر رہا ہے، ہمیں اس کی تعریف کرنی چاہیے'ایک اور تبصرے میں کہا گیا ہے کہ 'یہ آدمی عورت کے طور پر خوبصورت نظر آ رہا ہے'دوسری طرف کچھ لوگ یہ شبہ بھی ظاہر کر رہے ہیں کہ کہیں یہ آدمی اپنی جنسیت کو چھپانے کے لیے ماں کے دکھ کا سہارا تو نہیں لے رہاپیئر ویڈیوز سے بات کرتے ہوئے اس شخص نے بتایا کہ 20 سال پہلے جب ان کی بہن کی موت ہوئی تو ماں کی خراب ہوتی ذہنی حالت کو دیکھتے ہوئے انھوں نے اپنی بہن کے کپڑے پہن کر ماں کے سامنے آنے کا فیصلہ کیا تھااپنی بہن کے لباس میں دیکھ کر ان کی ماں کو یہ محسوس ہوا کہ ان کی بیٹی واپس آئی ہے ماں کے چہرے پر دوبارہ خوشی دیکھنے کے بعد اس نے ہمیشہ عورت کے طور پر رہنے کا ہی فیصلہ کر لیاوہ بتاتے ہیں کہ اس کے بعد انھوں نے کبھی مردوں کے کپڑے پہنے ہی نہیں، لوگ ان کے بارے میں کیا سوچتے ہیں انھیں اس بات سے کوئی فرق نہیں پڑتا