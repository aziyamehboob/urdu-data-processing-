
Sentence
اگر آپ انڈيا اور چین کے درمیان تقریباً ایک ماہ سے جاری سرحدی تنازع سے متعلق حالیہ سرخیوں پر نظر ڈالیں تو آپ انھیں دیکھ کر یہ سوچنے پر مجبور ہوں گے کہ دونوں ملک جنگ کے دہانے پر ہیں
Sentence
اس سلسلے میں زبردست بیانات خطرات اور دھمکیوں سے پر ہیں
Sentence
 دہلی کے ایک اخبار کا کہنا ہے کہ چین خبردار کر رہا ہے کہ موجودہ صورتحال ’بڑھ کر ایک بڑا بکھیڑا بن سکتی ہے
Sentence
‘  ایک دوسرا اخبار بھی کچھ اسی طرح کی بات کہتا ہے: ’چین نے تنازع پر موقف سخت کر لیا ہے
Sentence
‘بیجنگ میں بھی سرکاری میڈیا کا حال کچھ کم نہیں ہے جو سنہ 1962 میں سرحد تنازع سے متعلق ہونے والی جنگ میں انڈیا کی شکست کو یاد دلا رہا ہے
Sentence
 وہاں کا میڈیا اس وقت کی تصاویر اور رپورٹ شائع کر رہا ہے
Sentence
 چینی اخبار گلوبل ٹائمز نے تو اس سلسلےمیں کچھ زیادہ ہی جارحانہ رویہ اختیار کیا ہے
Sentence
 پہلے اس نے سڑک کی تعمیر میں رخنہ ڈالنے کی وجہ سے  انڈيا پر بھوٹان کی خودمختاری کو پامال کرنے کا الزام عائد کیا پھر اس نے لکھا کہ اگر انڈیا نے دیگر پوسٹوں پر بھی تنازع شروع کیا تو اسے چین کے ساتھ جنگ کے نتائج کا سامنا کرنا پڑے گا
Sentence
چین اور انڈيا کے درمیان موجودہ تنازع جون میں اس وقت شروع ہوا جب انڈیا نے چین کو ڈوکلام کے علاقے میں ایک سرحدی سڑک کی تعمیر سے روکا
Sentence
 چین میں ڈوکلام کو ڈونگلانگ کہا جاتا ہے
Sentence
 ڈوکلام کا علاقہ انڈيا کی شمال مشرقی ریاست سکّم، چین اور بھوٹان  کی سرحد کے درمیان واقع ہے
Sentence
 چین اور بھوٹان کے درمیان  اس علاقے کی ملکیت کے حوالے سے اختلافات ہیں اور انڈیا اس معاملے میں بھوٹان کے موقف کا حامی ہے
Sentence
انڈیا کو اس بات پر تشویش ہے کہ اگر مذکورہ شاہراہ کی تعمیر مکمل ہوگئی تو دفاعی حکمت عملی کے اعتبار سے بہت ہی اہم راہداری ’چکن نی‘' تک چین کی رسائی بہت آسان ہوجائے گی
Sentence
 چکن نیک تقریباً 20 کلومیٹر طویل ایک چوڑی راہداری ہے جو انڈيا کی سات شمالی مشرقی ریاستوں سے جڑتی ہے
Sentence
 جب سے اس علاقے میں تنازع شروع ہوا ہے اس وقت سے دونوں ملکوں نے اپنی اپنی فوجیں تعینات کر دی ہیں اور ایک دوسرے سے پیچھے ہٹنے کو کہہ رہی ہیں
Sentence
دونوں ملکوں کی فوجیں ماضی میں بھی کئی بار سرحدی تنازع کے سبب مختلف سرحدی علاقوں میں ایک دوسرے کے مد مقابل ہوئی ہیں اور سرحدوں پر دونوں جانب سے دوراندازی بھی ایک عام بات ہے
Sentence
 سنہ 1967 اور87 - 1986 میں دونوں فوجیں آمنے سامنے آئی تھیں لیکن کوئی بڑی لڑائی نہیں ہوئی
Sentence
دفاعی تجزیہ نگار اجے شکلا کے مطابق انڈیا کا خیال ہے کہ اس نے  بھوٹان کے ساتھ جو وعدے کر رکھے ہیں چین انہی وعدوں اور عزم کا امتحان لے رہا ہے
Sentence
ان کا کہنا ہے: ’چین ہمیشہ سے ہی اس قربت سے نالاں رہا ہے، جو چین کی جانب سے اسے توڑنے کے لیے ہونے والے زبردست دباؤ کو برداشت کر گئی ہے
Sentence
‘اس بار چین نے انڈيا کے خلاف اپنے موقف میں شدت پیدا کی ہے
Sentence
 چین کی وزارت خارجہ نے منگل کو ایک بیان میں کہا تھا کہ کہ ’حالات کو مزید خراب ہونے‘ سے بچانے کے لیے انڈین فورسز کو وہ علاقہ چھوڑ کر نکل جانا چاہیے
Sentence
  انڈین مبصروں کا خیال ہے کہ چین کے انتباہ کو نظرانداز نہیں کرنا چاہیے
Sentence
 چینیوں کی طرف سے طاقت کے استعمال کا طریقہ یہ رہا ہے  کہ وہ مناسب بیانات اور انتباہ کے ساتھ ساتھ پہلے اس کے لیے گراؤنڈ ورک تیار کرتے ہیں
Sentence
 ایک چینی ماہر نے مجھے بتایا کہ اس بنیاد پر چین کی دھمکیوں کو صرف دھونس سمجھ کر نظر انداز نہیں کرنا چاہیے
Sentence
  سنہ 1962 کی جنگ سے پہلے بھی چین کی سرکاری خبررساں ادارے شن ہوا نے انڈيا کو پہلے ہی خبردار کیا تھا اور بھارتی فورسز سے پیچھے ہٹنے کو کہا تھا
Sentence
 لیکن سچ یہ ہے کہ اس کا یہ مطلب نہیں ہے کہ چین جنگ کے لیے گھیرا بندی کر رہا ہے
Sentence
 چونکہ دفاعی حکمت عملی کے اعتبار سے یہ علاقہ بہت اہم ہے اس لیے موجودہ صورت حال کے لیے الزام دونوں پر ہی عائد ہوتا ہے
Sentence
 2012 میں انڈیا اور چین نے کے درمیان  اس بات پر اتفاق ہوا تھا کہ بھوٹان کے ساتھ سرحد کا آخری فیصلہ تینوں ممالک کے درمیان مشاورت کے بعد کیا جائے گا اور اس وقت صورت حال جوں کی توں برقرار رہے گي
Sentence
 انڈيا کا خيال ہے کہ چین نے سڑک کی تعمیر سے اس معاہدے کی خلاف ورزی کی ہے
Sentence
 انڈیا نے اپنی فوج بھی بھوٹان کے کہنے پر اس علاقے میں بھیجی ہے
Sentence
  بھوٹان اور انڈیا کے درمیان قریبی تعلقات ہیں اور بھوٹان نے اس کے لیے مدد مانگی تھی
Sentence
 چین کا کہنا ہے کہ انڈین کی فوج نے بھوٹان کی مدد کے لیے ڈوکلام پر حملہ کیا ہے، جو کہ عالمی قوانین کی مخالفت ہے
Sentence
 بعض مبصرین کا بھی خیال ہے کہ شاید انڈیا نے سڑک کی تعمیر کو اس طرح سے چیلنج کرکے غلطی کی ہے
Sentence
 ایک تجزیہ کار نے مجھے بتایا: ’میں اس بات سے متفق ہوں کی سکیورٹی کے حوالے سے تشویش ہے، لیکن انڈيا کو اس شدت سے قدم اٹھانا غلط تھا
Sentence
 ہم صرف اتنا کہہ سکتے تھے کہ چین نے ’سٹیٹس کو‘ کی مخالفت کی ہے
Sentence
 ہم نے سکیورٹی کے اشو کو بہت زيادہ اٹھا کر خود ہی گول کر لیا ہے اور اب چینی اسی کا استحصال کر رہے ہیں
Sentence
‘چینی مبصر لانگ زنگ چن کا کہنا ہے کہ اس نکتہ نظر سے تو پاکستان کی درخواست پر تیسرے ملک کی فوج کشمیر میں داخل ہوسکتی ہے
Sentence
 اسی نکتہ نظر سے تو انڈین فوج ڈوکلام میں چین کو سڑک بنانے سے روکنے کے لیے داخل ہوئی ہے
Sentence
 ان کا کہنا تھا: ’اگر  بھوٹان نے انڈيا سے مدد کی درخواست بھی کی تھی تو بھی وہ اس کی مستند سرزمین پر رہ کر ایسا کرسکتی ہے، متنازع علاقے میں نہیں
Sentence
‘اب جو تنازع ہے اس کا  دونوں ملک اپنا وقار کھوئے بغیر باکوئی متفقہ حل چاہتے ہیں
Sentence
  لیکن جس طرح سے چین نے اپنا رویہ اتنا سخت کر دیا ہے اس صورت میں اس کا حل اتنا آ‎سان نہیں ہے اور اس میں کافی وقت لگ سکتا ہے
Sentence
 اس وقت دونوں ملکوں کے رشتے اچھے نہیں ہیں
Sentence
اسی ماہ چین میں ہونے والے برک کے ایک اجلاس میں شرکت کے لیے انڈیا کے قومی  سلامتی کے مشیر اجیت ڈوال بیجنگ جانے والے ہیں اور ممکن ہے کہ وہاں ان کے چینی ہم منصب یانگ جیچی سے ان کی ملاقات ہو اور اس میں اس کا کوئی حل نکل سکے
Sentence
    