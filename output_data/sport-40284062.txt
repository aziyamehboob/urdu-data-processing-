
Sentence
دو ہفتے اور 13 میچوں بعد انگلینڈ اور ویلز میں جاری آئی سی سی چیمپیئنز ٹرافی اپنے اختتامی مراحل میں داخل ہو چکی ہے اور آج انڈیا اور بنگلہ دیش کے درمیان کھیلے جانے والے دوسرے سیمی فائنل میں فیصلہ ہو جائے گا کہ پاکستان اتوار کو اوول کے میدان میں اپنے کس ایشیائی مخالف کے مد مقابل ہوگا
Sentence
 عالمی نمبر تین انڈیا کی ٹیم اس مقابلے میں واضح فیورٹ ہے اور اس ٹورنامنٹ کے آغاز سے قبل بیشتر ماہرین کی پیش گوئیوں کے مطابق ٹورنامنٹ کی فاتح یا تو میزبان انگلینڈ کی ٹیم ہوگی یا انڈیا کی
Sentence
 لیکن اب تک کھیلے گئے مقابلے، اور بالخصوص کل کے پہلے سیمی فائنل سے اگر کوئی سبق ملا ہو تو وہ یہ ہے کہ اس ٹورنامنٹ میں عالمی درجہ بندی کوئی معنی نہیں رکھتی اور کوئی بھی ٹیم کبھی بھی کسی کو ہرانے کی اہلیت رکھتی ہے
Sentence
 اور شاید اسی بات پر توجہ مرکوز کرتے ہوئے عالمی نمبر چھ بنگلہ دیش اپنی پوری کوشش کرے گا کے وہ ایجبیسٹن کے میدان پر ہونے والے مقابلے میں انڈیا کو حیران کن شکست سے دوچار کر کے پہلی مرتبہ چیمپیئنز ٹرافی کے فائنل تک رسائی حاصل کر لے
Sentence
 ٹورنامنٹ کے آغاز سے قبل ہونے والے وارم اپ میچ میں بنگلہ دیش کو انڈیا سے ہزیمت آمیز شکست سے دوچار ہونا پڑا جب ان کی پوری ٹیم 325 رنز کے تعاقب میں 84 رنز پر ڈھیر ہوگئی
Sentence
انڈیا نے اپنی کامیابی کا سلسلہ جاری رکھا اور اپنے پہلے میچ میں روایتی حریف پاکستان کو باآسانی 124 رنز سے ہرا دیا
Sentence
 اگلے میچ میں انڈیا کو سری لنکا نے ایک دھچکہ دیا اور ان کے خلاف 322 کا ہدف پورا کر لیا لیکن انڈیا نے اپنے آخری میچ میں اس خفت کو مٹاتے ہوئے جنوبی افریقہ کو آٹھ وکٹوں سے مات دے کر ایک بار پھر سیمی فائنل کے لیے کوالی فائی کر لیا
Sentence
اس سے پہلے انڈیا نے اب تک ماضی میں کھیلے گئے سات چیمپئنز ٹرافی ٹورنامنٹس میں تین دفعہ سیمی فائنل تک رسائی حاصل کی ہے اور تینوں مرتبہ وہ جیت کر فائنل کے لیے کوالیفائی کر گئے تھے
Sentence
 دوسری جانب بنگلہ دیش کا پہلے میچ میزبان انگلینڈ سے تھا جس میں اچھی بیٹنگ کے باوجود ان کو ناکامی کا سامنا کرنا پڑا
Sentence
 اس وقت یہ خیال تھا کہ شاید بنگلہ دیش سیمی فائنل کے لیے کوالی فائی نہ کر سکے لیکن بارش نے ان کی قسمت کا ساتھ دیا اور آسٹریلیا کے خلاف ان کا میچ بغیر کسی نتیجے کے اختتام پذیر ہو گیا
Sentence
 نیوزی لینڈ کے خلاف میچ میں جیت نے بنگلہ دیش کو اگلے مرحلے میں داخل کرانے کے لیے اہم کردار ادا کیا اور انگلینڈ کی آسٹریلیا کے خلاف جیت نے اس بات کو یقینی بنا دیا کہ بنگلہ دیش اپنی تاریخ میں پہلی بار کسی آئی سی سی ٹورنامنٹ کے سیمی فائنل تک پہنچ سکے
Sentence
 ادھر یہ تیسری بار ہے جب بنگلہ دیش چیمپئنز ٹرافی ٹورنامنٹ کھیل رہا ہے اور اس سے پہلے  چیمپیئنز ٹرافی ٹورنامنٹ کی تاریخ میں ان کا انڈیا سے آج تک کبھی سامنا نہیں ہوا
Sentence
یہ میچ انڈین آل راؤنڈر یوراج سنگھ کے کریئر کا 300واں میچ ہے
Sentence
 