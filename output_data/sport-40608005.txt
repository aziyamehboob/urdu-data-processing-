
Sentence
پاکستان کرکٹ بورڈ  کے چیئرمین شہریارخان نے خواتین ورلڈ کپ میں پاکستانی ٹیم کی کارکردگی کو انتہائی مایوس کن قرار دیتے ہوئے کہا ہے کہ خواتین کرکٹ کے معیار کو بلند کرنے کے لیے نیا ٹیلنٹ سامنے لانا ہوگا
Sentence
پاکستانی خواتین ٹیم کے سابق کوچ باسط علی کا کہنا ہے کہ خواتین کرکٹ گروپنگ کا شکار ہے
Sentence
سابق خاتون کرکٹر کرن بلوچ کا کہنا ہے کہ آج خواتین کرکٹرز کو سینٹرل کنٹریکٹ اور معاوضوں کی مد میں بہت کچھ مل رہا ہے لیکن کارکردگی صفر ہے
Sentence
* * واضح رہے کہ انگلینڈ میں جاری خواتین کرکٹ ورلڈ کپ میں پاکستانی ٹیم کو اب تک کھیلے گئے تمام چھ میچز میں شکست ہوچکی ہے اور وہ سنیچر کو اپنا آخری میچ سری لنکا کے خلاف کھیلے گی
Sentence
پاکستان کرکٹ بورڈ کے چیئرمین شہریارخان نے بی بی سی اردو کو دیے گئے انٹرویو میں کہا کہ ورلڈ کپ کے لیے خواتین ٹیم کو خاصی تیاری کرائی گئی تھی لیکن ٹیم کی کارکردگی سے وہ بہت زیادہ مایوس ہوئے ہیں
Sentence
 شہریارخان نے کہا کہ صبیح اظہر کو آخری لمحات میں کوچ بنائے جانے کا فیصلہ کامیاب نہیں رہا اور انہیں یہ بھی محسوس ہوا کہ  کھلاڑی بھی ان سے خوش نہیں
Sentence
شہریارخان نے کہا کہ اگر پاکستان میں خواتین کرکٹ کا معیار بلند کرنا ہے تو اس کے لیے کھلاڑیوں کی تعداد میں اضافہ کرنا ہوگا
Sentence
 اگر خواتین کرکٹ میں کسی کی اجارہ داری ہے تو اسے ضرور ختم کریں گے کیونکہ یہ صحیح نہیں ہے
Sentence
 وہ چاہیں گے کہ نیا ٹیلنٹ سامنے آئے
Sentence
 یہ بات خوش آئند ہے کہ اب بلوچستان اور گلگت جیسی جگہوں سے بھی کھلاڑی ٹیم میں آئی ہیں جس سے نوجوان اور نئی کھلاڑیوں کی حوصلہ افزائی ہوگی لیکن معاشرتی مسائل بھی بڑی رکاوٹ بنے ہوئے ہیں
Sentence
 والدین اپنی بچیوں کو کرکٹ کھیلنے کی اجازت نہیں دیتے
Sentence
پاکستانی خواتین کرکٹ ٹیم کے سابق کوچ باسط علی نے بی بی سی اردو سے بات کرتے ہوئے کہا کہ پاکستانی خواتین کرکٹ  کا سب سے بڑا مسئلہ گروپنگ ہے یہاں پسند ناپسند بہت ہے
Sentence
 چند ڈپارٹمنٹس کی جانب سے خواتین ٹیمیں بنانے کے بعد سیاست شروع ہوگئی ہے جس کا اندازہ انہیں نیوزی لینڈ کے دورے میں ہوا اور انھوں نے کھلاڑیوں پر واضح کردیا تھا کہ یہ گروپنگ نہیں ہوگی جس نے یہ کرنی ہے وہ وطن واپس چلی جائے
Sentence
باسط علی نے کہا کہ کھلاڑیوں کی توجہ میچ سے زیادہ میچ کے معاوضے پر ہوتی ہے کہ پنتالیس ہزار روپے تو ملنے ہی ملنے ہیں جب یہ سوچ ہوگی تو ٹیم کیسے جیتے گی
Sentence
 سینٹرل کنٹریکٹ کی مد میں ماہانہ ایک لاکھ روپے کا معاوضہ اس کے علاوہ ہے
Sentence
باسط علی نے کہا کہ پاکستان میں خواتین کرکٹ کا دائرہ صرف پچیس تیس کھلاڑیوں تک محدود ہے
Sentence
 سینیئر کھلاڑیوں پر کارکردگی میں بہتری لانے کا دباؤ ڈالنے کے لیے نئی کھلاڑیوں کو ٹیم میں لانا ہوگا
Sentence
باسط علی نے کہا کہ پاکستانی ٹیم کو اپنے پیروں پر کھڑا کرنے میں کوچ محتشم رشید کا بڑا ہاتھ ہے
Sentence
 وہ بہت اچھے کوچ ہیں لیکن ان کی سب سے بڑی کمزوری یہ تھی کہ وہ اپنے فیصلے سینئر کھلاڑیوں سے  نہیں منوا سکے جس کی وجہ سے سینیئر کھلاڑیوں کی اجارہ داری قائم ہوگئی
Sentence
محتشم رشید کو کوچ کے عہدے سے ہٹائے جانے کا فیصلہ غلط تھا
Sentence
باسط علی نے سوال کیا کہ ریجنل کوچز آخر کیا کررہے ہیں
Sentence
 وہ اسکولوں اور کالجوں میں جائیں اور نیا ٹیلنٹ تلاش کریں
Sentence
پاکستان کی پہلی خواتین کرکٹ ٹیم کی کھلاڑی کرن بلوچ کا بی بی سی اردو سے بات کرتے ہوئے کہنا ہے کہ انہیں اس بات کی خوشی ہے کہ ان کی شروع کی گئی خواتین کرکٹ آج بھی جاری ہے
Sentence
 انہیں اس بات کی بھی خوشی ہے کہ آج  کھلاڑیوں کو ہر طرح کی سہولتیں حاصل ہیں لیکن کارکردگی مایوس کن ہے حالانکہ کھلاڑیوں میں ٹیلنٹ کی کمی نہیں ہے
Sentence
کرن بلوچ نے کہا کہ پاکستان کرکٹ بورڈ نے آج خواتین کرکٹ کو اسی مقام پر لا کھڑا کردیا ہے جہاں انیس سو چھیانوے میں یہ کرکٹ اس ملک میں شروع ہوئی تھی
Sentence
 پسند ناپسند کی پالیسی کو ختم کیے بغیر پاکستان میں خواتین کرکٹ آگے نہیں بڑھ سکتی