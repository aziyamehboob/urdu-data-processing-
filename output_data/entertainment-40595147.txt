
Sentence
اداکار شاہ رخ خان، مادھوری دکشت اور ایشوریہ رائے بچن کی مشہور فلم دیوداس کی ریلیز کو 15 سال ہو چکے ہیں
Sentence
 اس فلم کا گانا 'ڈولا رے ڈولا' انتہائی مشہور رہا اور جس طرح سے اس گانے کو فلم بند کیا گیا اسے بھی کافی پسند کیا گیا تھا
Sentence
فلم کے ڈائریکٹر سنجے لیلا بھنسالی نے اس گانے کے لیے خوبصورت اور انتہائی مہنگا سیٹ لگوایا تھا
Sentence
اس نغمے کو ہندی سنیما کے سب سے مہنگے نغموں میں سے ایک سمجھا جاتا ہے
Sentence
فلم کی كوريوگرافر سروج خان کے مطابق گانے کی شوٹنگ پر تقریباً ڈھائی کروڑ روپے خرچ کیے گئے تھے
Sentence
سروج خان کے مطابق اس نغمے کو انھوں نے نٹوری سٹائل میں شوٹ کیا کیونکہ یہ درگا پوجا کے تہوار کا  گانا تھا
Sentence
’اس کی شوٹنگ میں 13 دن لگے تھے
Sentence
 اس گانے میں ڈانسرزکے بڑے بڑے گروپ تھے
Sentence
 ساتھ ہی کاسٹیومز بہت مہنگے تھے
Sentence
 بھاری ساڑھی اور زیورات کے ساتھ ڈانس کرنے میں پہلے مادھوری اور ایشوریہ دونوں ہی آنا کانی کر رہی تھیں لیکن بعد میں دونوں ہی نے بھرپور محنت سے گانے میں جان ڈال دی
Sentence
‘اس کے علاوہ بھی ہندی فلموں کے کئی گانے ایسے ہیں جنھیں فلمانے میں پیسہ پانی کی طرح بہایا گیا
Sentence
ایسے ہی گانوں میں سے ایک دھوم تھری فلم کا گانا ’ملنگ‘ ہے
Sentence
 فلم کے ماہرین کے مطابق اس پر تقریباً پانچ کروڑ روپے خرچ  کیے گئے تھے
Sentence
 عامر خان اور قطرینہ کیف پر فلمائے جانے والے اس گانے کے لیے 200 غیر ملکی جمناسٹ بلائے گئے تھے
Sentence
1960  کی کلاسیکل فلم مغلِ اعظم کے گانے 'جب پیار کیا تو ڈرنا کیا‘  کے لیے ڈائریکٹر کے آصف نے شیش محل کا سیٹ لگوایا تھا
Sentence
 شیش محل کی ہو بہو نقل بنوانے میں تقریباً دو سال لگے اور فلمی تاریخ کے ماہرین کے مطابق 150 فٹ لمبے اور 80 فٹ وسیع اس محل پر باقی فلم کے بجٹ سے بھی زیادہ پیسہ خرچ پوا
Sentence
شیش محل بنوانے  کے لیے بیلجیئم سے شیشہ منگوایا گیا تھا
Sentence
 دلچسپ بات یہ ہے کہ مغل اعظم ایک بلیک اینڈ وائٹ فلم تھی لیکن یہ گانا ٹیکنی کلر میں فلمایا گیا
Sentence
 فلم ماہرین کے مطابق آج کے دور میں اگر یہ گانا فلمایا جاتا تو تقریباً ڈھائی کروڑ روپے لگتے
Sentence
فلم ’پریم رتن دھن پايو‘ میں ہوبہو فلم 'مغل اعظم' کے جیسا شیش محل تیار کیا گیا جسے تقریباً 300 کاریگروں نے مل کر بنایا تھا
Sentence
فلم کے اسی سیٹ پر فلم کا ٹائٹل سانگ بھی فلمایا گیا تھا
Sentence
 اس سیٹ کے لیے ڈائریکٹر سورج برجاتيا نے تقریبا ڈھائی کروڑ روپے خرچ کیے
Sentence
سیٹ ڈیزائنر نتن دیسائی نے بتایا، 'ہم نے سیٹ بنانے کے لیے 300 مزدور لگائے پھر بھی اسے بنانے میں ساڑھے چھ ماہ لگے
Sentence
 روہٹ شیٹی کی فلم 'گول مال ٹو' کے گانے ’ٹھا کر کے گولی مار‘ میں دس لگژری گاڑیوں کو دھماکے سے اڑایا گیا
Sentence
گانے میں 1000 رقاصوں کے ساتھ ساتھ 200 تربیت یافتہ فائٹرز کو بھی لیا گیا اور اسے ممبئی میں ہی 12 دن کی مسلسل شوٹنگ کر فلمایا گیا تھا