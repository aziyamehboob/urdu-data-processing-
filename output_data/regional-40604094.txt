
Sentence
انڈيا کی سپریم کورٹ نے اپنے ایک اہم فیصلے میں مرکزی تفتیشی ادارے سی بی آئی کو شمال مشرقی ریاست منی پور میں 62 لوگوں کی مبینہ فرضی تصادم میں ہونے والی ہلاکتوں کی تفتیش کا حکم دیا ہے
Sentence
  عدالت نے اس سے متعلق ایک مقدمے کی سماعت کے بعد سنہ 1979 سے لے کر 2012 کے درمیان ہلاک کیے جانے والے واقعات کی تفتیش کا حکم دیا ہے
Sentence
سپریم کورٹ نے اس بارے میں سی بی آئی کو اپنی رپوٹ آئندہ سال 28 جنوری تک پیش کرنے کو کہا ہے
Sentence
 انسانی حقوق کی تنظیموں کا کہنا ہے کہ سنہ 1979 سے 2012  کے درمیان منی پور میں بہت سے لوگوں کو فرضی مقابلوں میں مارا گيا ہے
Sentence
 اس میں نابلغ بچے اور بہت سی خواتین بھی شامل ہیں
Sentence
 2010-12 میں انسانی حقوق کی تنظیم 'ایکسٹرا جوڈیشیل وكٹم فیملی ایسوسی ایشن' نے تقریباً 1528 ایسے کیسز درج کیے جس میں انڈین فوج اور ریاستی پولیس کی جانب سے فرضی تصادم میں لوگوں کو ہلاک کرنے کی بات کہی گئی تھی
Sentence
 انھیں تنظیموں کی درخواست پر سماعت کے بعد سپریم کورٹ نے ان میں سے 62 معاملات کی سی بی آئی سے تحقیق کا حکم دیا ہے
Sentence
 سپریم کورٹ کا یہ فیصلہ فوج کے لیے ایک بہت بڑا دھچکا ہے جس کا موقف یہ رہا ہے کہ اس معاملے میں مزید تفتیش کی کوئی ضرورت نہیں ہے
Sentence
 فوج کا یہ بھی کہنا تھا کہ وہ 62 میں سے 30 معاملات کی خود ہی تفتیش  کروا چکی ہے
Sentence
غور طلب ہے کہ کشمیر کی طرح ریاست منی پور میں بھی افسپا جیسا قانون سنہ 1958  سے نافذ ہے جس کے تحت سیکورٹی فورسز کو بہت سے خصوصی اختیارات حاصل ہیں
Sentence
 اس قانون کے تحت بغیر وارنٹ کے  فوجی کسی بھی گھر میں گھس کر تلاشی لے سکتے ہیں
Sentence
 فوج کو ہر طرح کی کارروائی کی اجازت ہے اور اس کے لیے قانونی طور پر وہ جوابدہی سے متثنی ہے
Sentence
الزام ہے کہ سیکورٹی فورسز نے مبینہ طور پر لوگوں کو اسی قانون کی آڑ میں فرضی مقابلوں کے دوران بہت سے لوگوں کو موت کے گھاٹ اتارا دیا
Sentence
ایک سابق پولیس کماںڈو ہیرو جیت سنگھ نے گذشتہ ماہ بی بی سی کو بتایا تھا کہ انھوں نے منی پور میں 100 سے زیادہ افراد کو قتل کیا اور انھوں نے جسے بھی ہلاک کیا اس کی تفصیل ان کی ڈائری میں درج ہے
Sentence
ہیرو جیت سںگھ کا کہنا تھا: 'میں تو بس اپنے سینیئر حکام کے احکامات پر عمل کرنے کے لیے اپنا فرض ادا کر رہا تھا
Sentence
 میں اب قبول  کرتا ہوں کیونکہ مجھے لگتا ہے سچ بولنا بھی بہت ضروری ہے
Sentence
'انڈيا کی حکومت اس طرح کے فرضی تصادم کے معاملات کی تفتیش کی مخالفت کرتی رہی اس لیے سپریم کورٹ کا یہ حکم اس کے لیے بھی سبکی کا باعث بن سکتی ہے