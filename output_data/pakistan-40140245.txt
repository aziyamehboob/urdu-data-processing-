
Sentence
پاکستان کے سب سے بڑے صنعتی اور تجارتی شہر کراچی میں دو روز قبل بدبو کیوں اور کیسے پھیلی
Sentence
اس کا جواب حکومت کا کوئی بھی تحقیقاتی اداراہ نہیں دے سکا ہے
Sentence
 ماحول کی بقا کے لیے کام کرنے والے ادارے ورلڈ وائیڈ فنڈ کا دعویٰ ہے کہ یہ بدبو سمندر میں ’نوک ٹی لوکا‘ نامی آبی حیات کی ہلاکت کی وجہ سے پھیلی تھی
Sentence
کراچی کے ساحلی علاقوں اور وسطی شہر میں 31 مئی کی صبح فضا میں بدبو محسوس کی گئی تھی، جس کا اثر پورا دن رہا تھا
Sentence
 پاکستان انسٹیٹیوٹ آف اوشنو گرافی کی پرنسپل سائینٹیفک افسر ڈاکٹر نذہت خان نے بی بی سی کو بتایا کہ سمندر میں تیل پھیلنے کی وجہ سے یہ بدبو پھیلی ہے تاہم اس بارے میں ان کی ٹیم تحقیق کر رہی ہے
Sentence
حکومت سندھ کے محکمہ ماحولیات نے اس معاملے سے لاتعلقی کا اظہار کیا ہے
Sentence
 کراچی کے ڈائریکٹر عاشق لانگاہ کا کہنا تھا کہ ان کے محکمے کے پاس ایسے آلات ہی نہیں کہ وہ اس کی تحقیق کرسکیں
Sentence
 ورلڈ وائیڈ فنڈ  کے تیکنیکی مشیر محمد معظم خان نے بی بی سی سے بات کرتے ہوئے بتایا کہ کھلے سمندر میں نوک ٹی لوکا نامی آبی جانور پایا جاتا ہے، جو عمان سے لیکر کراچی تک بحیرہ عرب میں موجود ہے اور یہ اتنی تعداد میں ہوتے ہیں کہ سمندر کا رنگ سبز ہوجاتا ہے
Sentence
محمد معظم خان کے مطابق نوک ٹی لوکا نامی یہ آبی جانور گزشتہ تین چار ماہ سے بحیرہ عرب میں موجود تھے اور جیسے ہی مئی کے آخری ہفتے میں مون سون کے آغاز میں جنوب مغرب سے ہوائیں چلیں اور سمندری لہروں میں تیزی آئی تو ان کی بڑے پیمانے پر اموات واقع ہوئیں اور لہروں کی مدد سے یہ ساحل تک پہنچے اور نتیجے میں بدبو پھیل گئی
Sentence
پاکستان میں ورلڈ وائیڈ فنڈ کے سینئر اہلکار محمد معظم خان کا کہنا ہے کہ انہوں نے اپنے تجربے میں اتنی تعداد میں اس جانور کی ہلاکت اور بدبو پہلے نہیں دیکھی
Sentence
’یہ نکتے جتنا جانور ہے جس کا جوبن کبھی کبھی زہریلا بن جاتا ہے اور آبی حیات کی اموات ہوتی ہیں، جیسے عمان کے ساحل پر سطح پر تیرنے والے جھینگے کی اموات ہوئیں، لیکن پاکستان کی سمندری حدود میں ایسا کچھ نہیں ہوا
Sentence
‘جامعہ کراچی کے انسٹیٹیوٹ آف میرین سائنس کی ڈائریکٹر ڈاکٹر راشدہ قاری، ڈبلیو ڈبلیو ایف کے محمد معظم خان کے موقف سے اتفاق نہیں کرتیں، ان  کا کہنا ہے کہ نوک ٹی لوکا کی ہلاکت سے اس قدر بدبو پھیل نہیں سکتی ہے
Sentence
 جو علاقے ساحل کے قریب ہیں وہاں تک تو بدبو آسکتی ہے لیکن پورے شہر میں پھیل جائے اس میں اتنی شدت نہیں ہوتی
Sentence
ڈاکٹر راشدہ قاری کا کہنا ہے کہ انہوں نے ایسی کوئی ریسرچ نہیں دیکھی کہ اس موسم میں ان کی بریڈنگ ہوتی ہو، لیکن گرمی بہت ہے اس وجہ سے ہوسکتا ہے ان کی بریڈنگ ہوئی ہو یا کہیں اور سے یہاں آئے ہوں
Sentence
ڈبلیو ڈبلیو ایف کے محمد معظم خان کا کہنا ہے کہ اتنی بڑی تعداد میں ہلاکت کی وجہ موسمی تغیر ہوسکتا ہے،  لیکن اس کے علاوہ انسان کی پھیلائی ہوئی آلودگی کو بھی مسترد نہیں کیا جاسکتا
Sentence
واضح رہے کہ ماحول کی بقا کے لیے کام کرنے والے ادارے سمندر میں بڑھتی ہوئی آلودگی پر اپنی تشویش کا اظہار کرتے رہے ہیں
Sentence
 ان اداروں کی رپورٹوں کے مطابق صنعتی فضلے کے علاوہ گھریلو فضلہ اور کچرہ بھی سمندر برد کیا جاتا ہے، جس سے سمندری آلودگی میں اضافہ ہو رہا ہے