
Sentence
انڈیا کے جنوبی شہر چنئی سے 200 کلو میٹر کے فاصلے پر تنجور قدیم زمانے میں چولا، مرہٹوں اور نایکوں کا دارالحکومت تھا
Sentence
دریائے کاویری کے کنارے آباد جنوبی ہند کا یہ شہر قدیم زمانے میں اپنی ثقافتی قدروں کے لیے جانا جاتا تھا پھر مرہٹوں نے اس شہر کو علم و ادب کا گہوارہ بنایا اور ساتھ ہی فنون لطیفہ کو ترقی دی
Sentence
 تنجور کا ایک شاندار ماضی ہے جہاں سے ہمیں ایسے نادر موتی ملتے ہیں جن کی چمک ابھی تک ماند نہیں ہوئی ہے
Sentence
٭ ٭ سرفوجی دوئم مرہٹہ حکومت کے وہ راجہ ہیں جو اچھے حکمراں ہونے کے ساتھ ساتھ علم و ادب کے بھی دلدادہ تھے
Sentence
 مہاراج کے شوق مزاج نے بہت سے فنون لطیفہ کو فروغ دیا جن میں سے ایک کھانا ہے
Sentence
سرفوجی کھانے کے نہ صرف شوقین تھے بلکہ اچھے اور برے کھانے کی تمیز بھی رکھتے تھے
Sentence
 شاہی باورچی خانے کا انتظام انھی کا مرہون منت تھا
Sentence
تنجور کا شاہی کتب خانہ 'سرسوتی بھنڈار' تنجور کے شاہی مطبخ میں تیار کیے جانے والے کھانوں کے پرانے قلمی نسخوں کا ذخیرہ بھی چھپائے ہوئے ہے
Sentence
اس کتب خانے میں تقریباً 30 ہزار قلمی نسخے موجود ہیں جن میں شاہی باورچی خانے کی داستانیں بھی پوشیدہ ہیں
Sentence
مہاراج سرفوجی نے بذات خود کئی انگریزی کھانوں کی تراکیب کو قلمبند کیا ہے جو کتب خانے میں محفوظ ہیں
Sentence
 یہ نسخے 'مودی' خط میں لکھے اور اب چونکہ کے اس کے جاننے والے ناپید ہیں اس لیے ان کا اب تک عام فہم زبان میں ترجمہ نہیں ہو سکا ہے
Sentence
تنجور کے شاہی محل میں تین بڑے باورچی خانے تھے جن میں الگ الگ نوعیت کے کھانے تیار ہوتے تھے
Sentence
 گوشت، مرغ، مچھلی کے پکوان ایک باورچی خانے میں تو دوسرے میں صرف سبزی ترکاری والے کھانے جبکہ تیسرا انگریزی کھانوں کے لیے وقف تھا
Sentence
ان کے علاوہ تین چھوٹے باورچی خانے بھی تھے جن میں شربت خانہ، آبدار خانہ اور شیر خانہ تھے (جہاں دودھ کی بنی مٹھا‏ئیاں تیار ہوتی تھیں)
Sentence
 باورچی خانے کے انتظام کی دیکھ بھال کے لیے نگہدار مقرر تھے اور کھانے کے معیاری ہونے کی ذمہ داری ایک اعلی افسر کے سپرد تھی
Sentence
باورچی خانے کا یہ انداز بادشاہ اکبر کی یاد دلاتا ہے
Sentence
 اسی طرح کا بیان ہمیں ابوالفضل کی 'آئین اکبری' میں ملتا ہے
Sentence
 شاید مرہٹہ حکمراں مغلیہ فن طباخی سے متاثر تھے
Sentence
 اس کی تصدیق ان کے گوشت، مرغ اور مچھلی کے پکوان سے ہوتی ہے جو کہ لذت اور ذائقے میں مغلیہ کھانوں سے مشابہ تھے
Sentence
مرہٹہ حکمرانوں نے جنوبی ہند کے لذت و ذائقے کو یکجا کیا اور ایک نئے انداز میں کھانے تیار کروائے لیکن ان کو نام مرہٹی ہی دیے گئے
Sentence
 تمل طباخ اور مرہٹہ حکمراں کے میل نے شاہی باورچی خانے کے پکوان کو نئی لذت بخشی
Sentence
ایک دلچسپ نکتہ یہ ہے کہ جنوبی ہند کی معروف غذا 'سانبھر' پہلی مرتبہ تنجور میں ہی بنائی گئي تھی اور سانبھا جی کے نام کی مناسبت سے ان کا نام سانبھر رکھا گیا تھا
Sentence
 تنجور کا سانبھر دوسرے علاقوں کے سانبھروں سے مختلف ہے کیونکہ اس میں ترشی کے لیے کوکم کی جگہ املی استعمال کی جاتی ہے
Sentence
مہاراج نے انگریزی کھانے پکانے میں تربیت حاصل کرنے کے لیے شاہی باورچیوں کو سینٹ جارج ملٹری کینٹین روانہ کیا تھا
Sentence
 اور دو ماہر باورچیوں کو روایتی کھانا بنانے کے لیے گورنر ہاؤس بھیجا تھا
Sentence
 سنہ 1825 میں وینکٹ سوامی کو بٹلر کی حیثیت سے انگریزی باورچی خانے میں مقرر کیا گیا تھا
Sentence
 وینکٹ انگریزی کھانوں کے ماہر تھے اور انھوں نے تنجور کی ضیافتوں میں اپنی مہارت سے چار چاند لگا دیے
Sentence
 جیلی، پف، سوپ، مچھلی کے مختلف پکوان اور بے شمار مٹھائیاں میز پر سجی ہوئی ہوتی تھیں