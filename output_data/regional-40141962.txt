
Sentence
انڈیا کے زیر انتظام کشمیر میں سنیچر کی صبح قاضی گنڈ علاقے میں مسلح شدت پسندوں نے انڈین فوج کے ایک کانوائے پر گھات لگا کر حملہ کیا جس کے نتیجے میں چھہ فوجی شدید زخمی ہو گئے
Sentence
سرکاری ذرایع کے مطابق ان میں سے ایک فوجی اہلکار کی موت ہو گئی ہے تاہم فوجی ترجمان کرنل راجیش کالیا نے بتایا: 'چھہ فوجی زخمی ہیں جن میں ایک کی حالت انتہائی تشویشناک ہے
Sentence
'حملے کی ذمہ داری ابھی تک کسی مسلح گروپ نے قبول نہیں کی ہے تاہم فوج اور پولیس نے علاقے کا محاصرہ کرکے سرینگر
Sentence
 جموں شاہراہ پر ٹریفک معطل کردیا ہے
Sentence
 یہ حملہ سرینگر سے جنوب کی جانب 60 کلومیٹر دُور 'لور منڈا' کسٹم چیک پوائنٹ کے قریب ہوا
Sentence
 پولیس کا کہنا ہے کہ حملہ آور فرار ہونے میں کامیاب رہے تاہم ان کی تلاش جاری ہے
Sentence
 فوج پر یہ مسلح حملہ سرینگر میں انڈین فوجی کمانڈروں کی کانفرنس کے دو روز بعد ہوا ہے
Sentence
 اس کانفرنس کی صدارت فوجی سربراہ جنرل بپن راوت نے کی تھی
Sentence
 کانفرنس کے دوران ایل او سی اور کشمیر کے اندرونی علاقوں میں مسلح شدت پسندوں کی بڑھتی سرگرمیوں کے خلاف مشترکہ حکمت عملی مرتب کی گئی
Sentence
 اس دوران ایسے 12 مسلح کمانڈروں کی فہرست جاری کی گئی ہے جو حزب المجاہدین یا لشکر طیبہ کے ساتھ وابستہ ہیں
Sentence
 فوج اور سیکورٹی ایجنسیوں کو بتایا گیا 'اس گرما کے دوران ان سب کے خلاف کارروائی کی جائے
Sentence
'واضح رہے کہ 27 مئی کو جنوبی کشمیر کے ترال قصبہ میں حزب المجاہدین کے اعلی کمانڈر اور گذشتہ برس مارے گئے عسکریت پسند برہان وانی کے ساتھی سبزار بٹ کو اپنے ساتھی فیضان کے ہمراہ ایک جھڑپ کے دوران ہلاک کیا گیا تو وادی میں حالات مزید کشیدہ ہوگئے
Sentence
 ایک ہفتے بعد کرفیو اور ہڑتالوں کا سلسلہ ختم ہوگیا ہے جبکہ انٹرنیٹ اور فون کی سہولیات پر عائد پابندی ختم کردی گئی ہے تاہم مظاہروں کے خدشے سے ہائرسینکڈری سکول اور کالج بند کیے گئے ہیں
Sentence
حکومت ہند باربار یہ اصرار کرتی ہے کہ پاکستان سوشل میڈیا کے ذریعہ لوگوں کو مشتعل کررہا ہے اور غیرقانونی چینیلز سے علیحدگی پسندوں کو بھاری رقومات بھیجی جارہی ہیں
Sentence
 اس سلسلے میں پہلے ہی حکومت ہند کے مشترکہ تفتیشی ادارہ نیشنل انوسٹگیشن ایجنسی یا این آئی اے نے تین حریت رہنماوں سے نئی دلی میں پوچھ گچھ کی ہے
Sentence
 این آئی اے کے اہلکاروں نے سنیچرکو بھی سرینگر اور اطراف میں متعدد حریت رہنماوں اور تاجروں کے گھروں میں چھاپے مارے
Sentence
انڈین نیوز چینل انڈیا ٹوڈے نے ایک 'سٹنگ آپریشن' کے دوران بعض علیحدگی پسند رہنماوں سے کیمرے پر یہ اعتراف کروا لیا تھ اکہ انھیں پاکستان اور حافظ سعید کی جانب سے بھاری رقومات ملتی ہیں جنھیں کشمیر میں افراتفری پھیلانے کے لیے استعمال کیا جاتا ہے
Sentence
 حریت کانفرنس کا کہنا ہے کہ حکومت ہند علیحدگی پسند رہنماوں کی کردار کشی کرکے اصل مسئلے سے توجہ ہٹانا چاہتی ہے