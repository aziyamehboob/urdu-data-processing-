
Sentence
روپا یادو جب آٹھ برس کی تھیں تبھی ان کی شادی ہو گئی تھی
Sentence
 لیکن اپنی سسرال والوں اور شوہر کی مدد سے انھوں نے 'نیشنل ایلیجبلٹي کم انٹرنس ٹیسٹ' میں 720 میں سے 603 پوائنٹس حاصل کیے ہیں اور ملکی  سطح پر ان کا 2283 نمبر ہے
Sentence
میڈیل کی تعلیم کے لیے انڈيا میں یہ ٹیسٹ ملک گیر سطح پر کروایا جاتا ہے جس میں کامیابی کے بعد طلبا ایم بی بی ایس کرتے ہیں
Sentence
 روپا انڈيا کی ریاست راجستھان کی تحصیل چومو کی نوا گاؤں کی ‎رہائشی ہیں جن کی شادی بچپن میں ہی کر دی گئی تھی
Sentence
  اسی خاندان میں ان کی بڑی بہن کی بھی شادی ہوئی تھی
Sentence
 سسرال میں روپا کا پورا خاندان کاشتکاری کرکے اپنا گزر بسر کرتا ہے
Sentence
 روپا کے خوابوں کو پورا کرنے میں ان کے شوہر شنکر یادو کا بہت بڑا تعاون رہا ہے
Sentence
 تین بہنوں میں سب سے چھوٹی روپا بچپن سے ہی پڑھنے میں دلچسپی رکھتی تھیں
Sentence
 دسویں کلاس تک وہ اپنے ماں باپ کے ساتھ ہی رہیں اس کے بعد چھٹیوں میں انہیں اپنی سسرال جانا پڑا
Sentence
روپا کہتی ہیں: 'میں چھٹیوں میں اپنے سسرال میں کھیتوں میں کام کرتی تھی اور کام کر کے بہت تھک جاتی تھی
Sentence
 جب چھٹیاں ختم ہوئیں اور میں نے بچوں کو سکول جاتے ہوئے دیکھا تو میں نے اپنی ساس سے کہا کہ مجھے بھی پڑھنا ہے تو میری ساس نے مجھے منع نہیں کیا اور سکول میں داخلہ کروا دیا
Sentence
'روپا کو ان کے شوہر شنکر کے سکول میں ہی داخلہ ملا جہاں سے انھوں نے 12 ویں کلاس میں 84 فیصد نمبر حاصل کیے
Sentence
 ایک دن روپا نے بس یوں ہی چشمہ پہن لیا تو گھر کے لوگ انھیں ڈاکٹر کہہ کر پکارنے لگے
Sentence
 روپا نے اپنی ساس سے اس کا مطلب پوچھا اور ان کی ساس نے ڈاکٹر کا مطلب سمجھایا
Sentence
تو پھر روپا نے آخر ڈاکٹر بننے کے بارے میں ہی کیوں سوچا
Sentence
 روپا کہتی ہیں: 'میرے انکل کی دل کا دورہ پڑنے سے موت ہو گئی تھی اور تبھی میں نے سوچ لیا تھا کہ میں ڈاکٹر ہی بنوں گی
Sentence
'سکول کے بعد انھوں نے بی ایس سی میں داخلہ لیا اور ساتھ ہی میڈیکل انٹرنس کے لیے فارم بھی پر کیا
Sentence
 پہلی بار بغیر کوچنگ کے ٹیسٹ میں ان کے 423 پوائنٹس آئے
Sentence
روپا کا کہنا ہے: 'سب بہت خوش تھے کہ بغیر کوچنگ کے میرے اتنے اچھے نمبر آئے
Sentence
 پھر ہمارے پڑوسی نے کہا کہ مجھے میڈیکل کے لیے کوچنگ کرنی چاہیے جس پر گھر کے لوگ راضی ہو گئے اور پھر میں کوٹہ جاکر کوچنگ کرنے لگی
Sentence
'وہ کہتی ہیں: '2016 میں میرے 506 نمبر آئے اور مجھے مہاراشٹر کا ایک کالج مل رہا تھا تو میں وہاں نہیں جا پائی
Sentence
 گھر والوں کو بھی میرے نمبر دیکھ کر خوشی ہوئی اور انھوں نے پھر ٹھان لی کہ اب تو مجھے ڈاکٹر بناکر ہی دم لیں گے
Sentence
' راجستھان کے بعض علاقوں میں بچپن میں شادی کی روایت عام ہے
Sentence
 اس بارے میں روپا  کا کہنا ہے کہ اب یہ سب بند ہونا چاہیے اور ماں باپ کو بچوں کی تعلیم پر توجہ دینی چاہیے
Sentence
اس سال روپا کے نیشنل ایلیجبلٹی کم انٹرنس ٹیسٹ میں 720 میں سے 603 پوائنٹس آئے ہیں اور ان کا پورا خاندان اس سے بہت خوش ہے
Sentence
 روپا کے شوہر شنکر کہتے ہیں: 'میں نے جو خواب دیکھا تھا وہ سچ ہو گیا
Sentence
 ہم نے روپا کے لیے کافی محنت کی تھی اور اس نے ہمارا نام روشن کر دیا
Sentence
 اچھا رینک آنے کی وجہ سے ہمیں امید ہے کہ روپا کو جے پور میں ہی کسی میڈیکل کالج میں داخلہ مل جائے گا
Sentence
'لیکن میڈیکل کالج کی فیس کا مسئلہ کیسے حل ہوگآ
Sentence
شنکر کہتے ہیں کہ اس کے لیے وہ اور محنت کریں گے اور پیسے جمع کریں گے، لوگوں سے قرضہ بھی لے لیں گے لیکن روپا کو ڈاکٹر بنا کر رہیں گے