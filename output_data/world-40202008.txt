
Sentence
برطانیہ کے دارالحکومت لندن میں گذشتہ سنیچر کو ہونے والے دہشت گرد حملے کی تحقیقات کے دوران پولیس نے مشرقی لندن میں چھاپہ مار کارروائیاں کی ہیں اور مزید تین افراد کو گرفتار کیا ہے
Sentence
 گرفتار کیے جانے والے دو افراد کو دہشت گردی کے شبہے میں جبکہ ایک شخص کو غیرقانونی ادویات کی فراہمی میں ملوث ہونے کے شبہے میں گرفتار کیا گیا ہے
Sentence
 لندن حملے کے بعد اب تک کل 17 افراد کو گرفتار کیا جاچکا ہے جبکہ پانچ کو زیرحراست لیا گیا ہے
Sentence
 یاد رہے کہ اس حملے میں آٹھ  افراد ہلاک اور 48 زخمی ہوگئے تھے
Sentence
 حکام کے مطابق سنیچر کی شب دس بجے کے بعد لندن برج کے علاقے میں ایک سفید رنگ کی ویگن نے راہگیروں کو کچل دیا اور حملہ آوروں نے چاقوؤں سے وار کیے تھے
Sentence
 حالیہ گرفتاریاں بدھ کی شب مشرقی لندن میں انسداد دہشت گردی اہلکاروں کی جانب سے کی گئی ہیں
Sentence
  میٹروپولیٹن پولیس کا کہنا ہے دو افراد کو الفورڈ کے علاقے سے گرفتار کیا گیا ہے
Sentence
 ان میں ایک 27 سالہ شخص کو دہشت گردی کی منصوبہ بندی کے شبہے میں جبکہ ایک 33 سالہ شخص کو کنٹرولڈ ادویات مہیا کرنے کے شبہے میں گرفتار کیا گیا ہے
Sentence
 جبکہ 29 سالہ تیسرے شخص کو بھی الفورڈ کے علاقے س دہشت گردی کی تیاری میں ملوث ہونے کے شبہے میں گرفتار کیا گیا ہے
Sentence
  پولیس کی جانب سے لندن حملوں میں ملوث تینوں حملہ آوروں کی شناخت ظاہر کی جاچکی ہے
Sentence
 ان میں مراکشی نژاد اطالوی شہری یوسف زغبہ، پاکستانی نژاد خرم بٹ اور لیبیائی نژاد راشد رضوان شامل تھے
Sentence
برطانوی نیوز ویب سائٹ دی ٹائمز کی جانب سے شائع ہونے والی ایک سی سی ٹی وی فٹیج میں تینوں حملہ آوروں کو حملے سے پانچ دن قبل پیر 29 مئی کو برطانوی وقت کے مطابق شب 12 بج کر دس منٹ پر بظاہر ملاقات کرتے دیکھا جاسکتا ہے
Sentence
 دی ٹائمز کے مطابق سی سی ٹی وی فٹیج میں تینوں شخص بارکنگ کے علاقے میں ایک جم کے باہر ملاقات کر رہے تھے
Sentence
 ویڈیو میں راشد رضوان اپنا موبائل زمین پر پھینکتے ہیں اور دیگر حملہ آوروں کے ساتھ چلے جاتے ہیں اور پھر دس منٹ بعد اپنا موبائل اٹھانے دوبارہ آتے ہیں
Sentence
 اخبار کے مطابق یہ فٹیج پولیس کو فراہم کر دی گئی ہے
Sentence
 