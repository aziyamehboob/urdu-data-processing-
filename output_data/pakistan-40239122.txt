
Sentence
پاکستان کے صوبہ بلوچستان کے دارالحکومت کوئٹہ میں حکام کے مطابق ایک حملے میں تین پولیس اہلکار ہلاک اور ایک شہری زخمی ہوا
Sentence
کوئٹہ میں بی بی سی کے نامہ نگار محمد کاظم کے مطابق پولیس اہلکاروں پر حملے کا واقعہ شہر کے علاقے سریاب میں چکی شاہوانی کے ناکے پر پیش آیا
Sentence
کوئٹہ پولیس کے ایک اہلکار نے بتایا کہ اس علاقے میں ایک ناکے پر پولیس اہلکار تعینات تھے
Sentence
نامعلوم مسلح افراد نے پولیس اہلکاروں پر حملہ کیا جس کے نتیجے میں ایک پولیس اہلکار موقع پر ہلاک جبکہ دو پولیس اہلکاروں سمیت تین افراد زخمی ہوئے جبکہ زخمی ہونے والا تیسرا شخص راہگیر تھا 
Sentence
حملہ آور موٹر سائیکل پر تھے جو کہ اس واقعے کے بعد فرارہوگئے
Sentence
زخمیوں کو علاج کے لیے سول ہسپتال منتقل کیا گیا جہاں دونوں پولیس اہلکار زخموں کی تاب نہ لاکر چل بسے
Sentence
پولیس اہلکار کے مطابق یہ ٹارگٹ کلنگ کا واقعہ ہے جبکہ شدت پسند تنظیم لشکر جھنگوی العالمی نے اس حملے کی ذمہ داری قبول کی ہے
Sentence
 کوئٹہ شہر میں ڈیڑھ ہفتے کے دوران پولیس اہلکاروں پر حملے کا یہ دوسرا واقعہ ہے
Sentence
 اس سے قبل ہدہ کے علاقے میں ایک حملے میں پولیس کا ایک ڈی ایس پی ہلاک اور ایک سب انسپیکٹرزخمی ہوا تھا 
Sentence
رواں سال کے دوران پولیس اہلکاروں پر یہ پانچواں حملہ ہے 
Sentence
مجموعی طور پر رواں سال کے دوران ان حملوں میں  سات پولیس اہلکار ہلاک ہوئے ہیں
Sentence
گذشتہ سال بھی بم دھماکوں اور ٹارگٹ کلنگ کے دیگر واقعات میں کوئٹہ سمیت بلوچستان کے دیگر علاقوں میں ڈیڑھ سو سے زائد پولیس اور دیگر سیکورٹی اداروں کے اہلکار ہلاک ہوئے تھے
Sentence
 