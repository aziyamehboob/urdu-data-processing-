انڈیا کے شہر ممبئی میں سنہ 1993 میں ہونے والے بم دھماکوں کے مقدمے کی سماعت کرنے والی عدالت نے فیصلہ سناتے ہوئے ابو سلیم سمیت چھ ملزمان کو قصوروار ٹھہرایا ہےٹاڈا کی خصوصی عدالت نے اپنے فیصلے میں ابو سلیم کو مجرمانہ سازش میں شامل ہونے کا قصوروار پایا ہے اس کے علاوہ انھیں دہشت گردی سے متعلق سرگرمیوں کا بھی قصوروار پایا گیا ہے ان کے علاوہ طاہر مرچنٹ، محمد دوسا، فیروز عبدالراشد خان اور كريم اللہ کو عدالت نے بم دھماکے کے لیے مجرم  قرار دیا ہے عدالت اس معاملے کے کل سات ملزمان کے خلاف مقدمے کی سماعت کر رہی تھی جن میں سے ایک کو بری کر دیا گیا ہے سنہ 1993 کے سلسلہ وار بم دھماکوں کے مقدمے کا سب سے پہلا اور اہم فیصلہ 2006 میں آیا تھا اس وقت عدالت نے 123 ملزمان میں سے 100 کو سزا سنائی تھی اور 23 کو باعزت بری کر دیا گیا تھا جن ملزمان کو سزا سنائی گئی تھی ان میں فلم اداکار سنجے دت بھی شامل تھے اسی فیصلے میں یعقوب میمن کو پھانسی کی سزا سنائی گئی تھی یعقوب 1993 کے دھماکوں میں مطلوب ٹائیگر میمن کے بھائی تھے یعقوب کو 30 جولائی 2015 کو مہاراشٹر کے يروڈا جیل میں پھانسی دی گئی تھی تاہم ان سات ملزمان کا فیصلہ تب نہیں ہو پایا تھا دراصل سنہ 2006 میں ٹاڈا کی عدالت نے اس کیس کو دو حصوں میں تقسیم کیا تھا ایک حصہ ’اے‘ اور دوسرا ’بی‘ ہے عدالت کو ایسا اس لیے کرنا پڑا کیونکہ ان سات ملزمان کو سنہ 2002 کے بعد بیرونی ممالک سے انڈیا کے حوالے کیا گیا تھا جبکہ کیس کی سماعت 1995 سے چل رہی تھی عدالت کا کہنا تھا کہ ان ساتوں کی سماعت بھی اگر ساتھ میں ہو گی تو فیصلہ آنے میں اور تاخیر ہوگی اس لیے ان سات ملزمان کے خلاف سماعت الگ سے شروع کی گئیسنہ 1993 میں ممبئی  میں ہونے والے بم دھماکوں میں 257 افراد ہلاک اور تقریباً 700 سے زخمی ہوئے تھے پولیس نے اس کے لیے مافیا ڈان داؤد ابراہیم اور ٹائیگر ممین کو ذمہ دار ٹھہرایا تھا جو آج تک فرار ہیں یہ بم دھماکے سنہ 1992 میں بابری مسجد کے انہدام کے بعد ممبئی میں ہونے والے مسلم مخالف فسادات کے بعد ہوئے تھے جس میں ایک ہزار سے زیادہ مسلمان ہلاک ہوئے تھے فسادات کے رد عمل میں ہونے بم دھماکوں کا مقدمہ تو اپنے انجام کو پہنچا اور لوگوں کو سزائیں بھی ہوئیں لیکن ان فسادات کے دوران ایک ہزار افراد کو قتل کرنے والوں میں سے آج تک کسی کو سزا نہیں ہوئی ہے