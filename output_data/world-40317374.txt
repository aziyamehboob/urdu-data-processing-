
Sentence
جنوبی امریکی ملک کولمبیا کے دارالحکومت بگوٹا میں حکام کا کہنا ہے کہ دہشت گردی کی ایک کارروائی میں تین خواتین ہلاک ہو گئی ہیں
Sentence
شہر کے شمال میں واقع ایک شاپنگ مال کے دھماکے میں یہ ہلاکتیں ہوئی ہیں
Sentence
 اس حملے میں 11 افراد زخمی بھی ہوئے ہیں
Sentence
بگوٹا کے میئر اینرک پینالوسا نے کہا کہ مرنے والوں میں ایک کا تعلق فرانس سے تھا
Sentence
حکام کا خیال ہے کہ ایک چھوٹا بم دھماکے کی وجہ تھا جو کہ خواتین کے ٹوائلٹ میں رکھا گیا تھا
Sentence
یہ حملہ سنیچر کی شام اس وقت ہوا جب شاپنگ مال میں بہت بھیڑ تھی اور لوگ اتوار کو 'فادرز ڈے' کے تحفے کے لیے شاپنگ مال میں خریداری کر رہے تھے
Sentence
ایک 23 سالہ فرانسیسی خاتون جو کہ شہر کے جنوب میں واقع ایک سکول رضاکارانہ طور پر کام کرتی تھیں مہلوکین میں سے ان کی سب سے پہلے شناخت ہوئی ہے
Sentence
ہلاک ہونے والی دو دوسری خواتین کی عمر 27 اور 31 سال بتائی جاتی ہے لیکن ان کی شہریت کے بارے میں ابھی کچھ نہیں بتایا گيا ہے
Sentence
شہر کے میئر اینرک پینالوسا نے کہا: 'سینٹرو اینڈینو پر یہ بزدلانہ دہشت گردانہ حملہ شدید اندوہ ناک ہے
Sentence
'ابھی تک یہ پتہ نہیں چل سکا ہے کہ حملے کے پس پشت کون تھا