سنہ 2016 کے ورلڈ ٹی ٹوئنٹی میں انڈیا کے خلاف پاکستان کی شکست کے بعد مجھے کولکتہ کے ہوائی اڈے پر پاکستان کرکٹ بورڈ کے چیئرمین شہریارخان سے بات کرنے کا موقع ملا تو انھوں نے یہ کہہ کر حیران کر دیا کہ اس شکست پر انھیں یقیناً مایوسی ہوئی ہے لیکن اس ٹیم سے قوم کو زیادہ توقع نہیں رکھنی چاہیے کیونکہ یہ اس وقت عالمی درجہ بندی میں ساتویں نمبر پر ہے اور صرف ایک سال بعد چیمپئنز ٹرافی میں پاکستانی ٹیم انڈیا کے خلاف شکست سے دوچار ہوئی ہے تو پاکستانی کرکٹ میں پائی جانے والی اس سوچ میں کوئی تبدیلی نظر نہیں آئی رہی کپتان سرفراز احمد میچ سے قبل  ہی یہ کہہ چکے تھے کہ ہمارے پاس تو ہارنے کے لیے کچھ ہے ہی نہیں اور ہم تو اس وقت عالمی درجہ بندی میں آٹھویں نمبر پر کھڑے ہیںسوال یہ پیدا ہوتا ہے کہ کیا شہریارخان اور سرفراز احمد کی اس بات کو اپنی کمزوریوں اور خامیوں کو عالمی رینکنگ میں چھپانے کی کوشش سمجھا جائےاگر واقعی ایسا ہے تو پھر پاکستانی کرکٹ کے کرتا دھرتاؤں کی جانب سے ٹیسٹ کرکٹ کی عالمی رینکنگ میں اپنے سے کمزور ویسٹ انڈیز کے خلاف کامیابیوں پر یہ بیان بھی سامنے آنا چاہیے تھا کہ ان کامیابیوں کی بظاہر کوئی حیثیت نہیں کیونکہ یہ اپنے سے کمزور ٹیم کے خلاف حاصل ہوئی ہیںپاکستانی کرکٹ کی حالت یہ ہے کہ جان لیوا بیماری کا علاج سردرد کی گولی سے کیا جا رہا ہےکوئی بھی قومی ٹیم اُسی وقت مضبوط بنیادوں پر کھڑی ہوسکتی ہے جب اس کے تمام ذمہ داران صحیح سمت میں کام کر رہے ہوںپاکستانی کرکٹ کا سب سے کمزور شعبہ اس کی ڈومیسٹک کرکٹ ہے جو آج بھی اس بحث میں الجھی ہوئی ہے کہ ریجنل کرکٹ موزوں ہے یا ڈپارٹمنٹل کرکٹپاکستان کرکٹ بورڈ نے پورے ملک میں اکیڈمیز اور ہائی پرفارمنس سینٹرز کے جال بچھانے کے دعوے کر رکھے ہیں لیکن یہ معاملہ صرف فوٹو سیشن کی حد تک رہا ہےقومی اکیڈمی، ٹیم منیجمنٹ اور سلیکشن کمیٹی کے درمیان جو موثر رابطہ ہونا چاہیے اس کا فقدان نظر آتا ہے اس کی تازہ ترین مثال عمراکمل کی فٹنس کا معاملہ ہے عمر اکمل کو پاکستانی ٹیم کے غیرملکی ٹرینر اور فزیو نے ان فٹ قرار دے دیا لیکن کچھ ہی دنوں بعد اکیڈمی کے ٹرینر نے عمراکمل کو فٹ قرار دے دیا اور اسی بنیاد پر سلیکٹرز نے انھیں چیمپئنز ٹرافی کی ٹیم میں شامل کر لیاجب وہ انگلینڈ پہنچے تو ہیڈ کوچ مکی آرتھر نے ان کی فٹنس پر مکمل عدم اطمینان ظاہر کرتے ہوئے انھیں وطن واپس بھیجنے میں دیر نہیں لگائی2015 کے عالمی کپ کے بعد تمام ٹیموں نے اپنی اپنی خامیوں کا بڑی سچائی اور حقیقت پسندی سے تجزیہ کرکے انہیں دور کرنے کی کوششیں شروع کر دی تھیں ان سب ٹیموں کو اچھی طرح اندازہ ہوگیا تھا کہ ون ڈے کرکٹ کے طور طریقے بدل چکے ہیں اور عصرحاضر کے تقاضوں پر عمل کرکے ہی وہ اپنی کرکٹ میں بہتری لا سکتے ہیںاس سلسلے میں سب سے بڑی مثال انگلینڈ کی ٹیم ہے جس کے لیے ورلڈ کپ ڈراؤنا خواب ثابت ہوا تھا لیکن اب یہی ٹیم دوسروں کے لیے ڈراؤنا خواب بن چکی ہےپاکستانی کرکٹ کا سب سے بڑا مسئلہ یہ ہے کہ ایک بڑی شکست کے بعد  کپتان یا کوچ کی تبدیلی سے تنقید کا رخ تبدیل کرنے کی کوشش کی جاتی ہے لیکن مسئلے کو جڑ سے ختم کرنے کے لیے کچھ نہیں کیا جاتاپاکستانی کرکٹ کا تھنک ٹینک ابھی تک یہی تعین نہیں کرسکا ہے کہ کس فارمیٹ کے لیے کونسا کھلاڑی موزوں ہے فرسٹ کلاس کرکٹ میں رنز کے انبار لگا دینے والے بیٹسمین کو ون ڈے یا ٹی ٹوئنٹی میں شامل کر دیا جاتا ہے اور جس کی کارکردگی محدود اوورز کی کرکٹ میں اچھی ہوتی ہے اسے ٹیسٹ ٹیم میں شامل کر لیا جاتا ہےاس کی تازہ ترین مثال آصف ذاکر کی ہے جنھوں نے فرسٹ کلاس کرکٹ میں اچھی کارکردگی دکھائی لیکن اس کا انعام ون ڈے ٹیم میں شامل کرک ے دیا گیا اور وہ بغیر کھیلے ویسٹ انڈیز سے واپس آ گئےآج کل کی ون ڈے کرکٹ میں تین سو رنز عام سی بات ہو گئی ہے بلکہ تین سو رنز کر کے بھی ٹیمیں ہار رہی ہیں جبکہ پاکستانی ٹیم آج بھی کھیل کا وہی انداز اختیار کیے ہوئے ہے جو اب متروک ہو چکا ہےپاکستانی ٹیم کے بلے باز میچ وننگ نہیں بلکہ اپنے کریئر بچانے والی اننگز کھیل رہے ہیںسرفراز احمد نے یہ بات تو بڑی آسانی سے کہہ دی کہ اس وقت پاکستانی ٹیم آٹھویں نمبر پر کھڑی ہے لیکن وہ یہ بھول گئے ہیں کہ نمبر آٹھ سے نیچے نمبر نو ہے اور اگر پاکستانی ٹیم نمبر نو پر آگئی تو اسے 2019 کے عالمی کپ میں حصہ لینے کے لیے کوالیفائنگ راؤنڈ کھیلنا پڑے گاکیا اس وقت بھی ان کے پاس گنوانے کے لیے کچھ نہیں ہوگا