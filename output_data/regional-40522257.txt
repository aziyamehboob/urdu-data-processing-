گھریلو وجوہات سے لڑکیوں کا کام چھوڑنا کوئی نئی بات نہیں ہے بنگلور میں دو سہیلیوں کے ساتھ جو ہوا وہ واقعی حیرت انگیز واقعہ ہےیہ کہانی ایک لڑکی کی ہے جس پر شادی کے لیے گھر والوں کا بہت دباؤ تھا وہ پڑھنا چاہتی تھی، کام کرنا چاہتی تھی لیکن گھر والے اس کے لیے تیار نہیں تھےایک روز اس نے اپنے ماں باپ کا گھر چھوڑ دیا پھر لڑکی کے والد نے پولیس میں اس کی گمشدگی کی رپورٹ درج کرائیاور ٹھیک اسی وقت لڑکی نے بھی عورت کے حقوق کے لیے کام کرنے والی ایک تنظیم اور ایک وکیل کی مدد مانگیصحافی عمران قریشی کے مطابق کرناٹک پولیس کے ڈپٹی کمشنر ایم این انوچیت نے بی بی سی کو اس معاملے پر بتایا کہ 'ہم نے اس لڑکی کا بیان درج کیا تھا وہ بالغ تھیں، اور اپنی مرضی سے کچھ کرنے، کہیں جانے اور کسی کے ساتھ رہنے کے لیے آزاد تھیں‘ اس لڑکی نے کام کرنا شروع کر دیا اور ایک سہیلی کے ساتھ رہنے لگی لیکن بات یہیں ختم نہیں ہوئیآٹھ ہفتے بعد اس کی کہانی نے اچانک ایک نیا موڑ لیا اور اس کو نوکری گنوانی پڑیایک مقامی اخبار میں خبر شائع ہوئی کہ 'شہر کے پہلے ہم جنس پرست جوڑے نے ایک مندر میں شادی کی'یہ کہا گیا کہ ایک لڑکی کے والد کی مبینہ شکایت کے بعد اخبار نے خبر شائع کیالٹرنیٹو لا فورم میں بطور ریسرچ کنسلٹنٹ کام کرنے والی رومی ہریش کہتی ہیں کہ 'ہمیں نہیں معلوم کہ یہ شکایت کہاں سے ملی کہ وہ ہم جنس پرست تھی اگر دو لڑکیاں ساتھ رہتی ہیں تو اس کا مطلب یہ نہیں ہے کہ وہ ہم جنس پرست جوڑا ہے'رومی ہریش کہتی ہیں کہ'یہ مسئلہ تب گرم ہوا جب ایک علاقائی چینل نے ان کی تصاویر کیں جہاں تک کام جانے کا سوال ہے، ہم ان کی کمپنیوں کو لکھ رہے ہیں کہ اس کی بنیاد پر ان کی خدمت ختم نہیں کی جا سکتی'ٹی وی پر رپورٹ آنے کے چند گھنٹوں کے اندر اندر ان میں سے ایک لڑکی کو کمپنی نے نوکری سے نکال دیا تھااس مسئلے پر دونوں لڑکیاں میڈیا سے بات کرنے کے لیے تیار نہیں ہیں