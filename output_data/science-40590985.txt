
Sentence
مقبول سوشل میڈیا پلیٹ فارم فیس بک کو زیادہ تر لوگ صرف باہمی رابطے کے ذریعے کے طور پر دیکھتے ہیں تاہم کچھ لوگوں کے لیے یہ آمدن کا ذریعہ بھی ہے
Sentence
 دنیا بھر میں فیس بک کے ذریعے لوگ کاروبار سے لاکھوں کما رہے ہیں
Sentence
 اب ان میں پاکستانی خواتین بھی شامل ہونے جا رہی ہیں جن کو اس کاروبار کے گر کوئی اور نہیں بلکہ خود فیس بک سکھانے پاکستان آ رہا ہے
Sentence
    لاہور کی رہائشی تہمینہ چوہدری گجومتہ کے علاقے میں مسالے کی ایک چھوٹی سی فیکٹری چلاتی ہیں جسے انھوں نے معمولی سی سرمایہ کاری سے 2011 میں انسٹا فوڈ کے نام سے شروع کیا
Sentence
 سبزیوں کو خشک کر کے ان سے مسالا بنانے کا کام تو تہمینہ بخوبی کر لیتی ہیں لیکن اپنی بنائی گئی اشیا کو آن لائن مارکیٹ کیسے کریں، یہ ان کے لیے ایک بڑی الجھن ہے
Sentence
بی بی سی سے بات کرتے ہوئے تہمینہ چوہدری نے بتایا کہ فیس بک پر ان کی کمپنی کا پیج تو ہے لیکن اس پر بزنس کیسے پروموٹ کریں،  اسکا کوئی اندازہ نہیں
Sentence
 ’فیس بک پیج تو ہے لیکن تکنیکی مہارت نہیں، نہ وہ ٹپس معلوم ہیں کہ کس طرح اپنی مصنوعات کو بہتر طریقے سے پروموٹ کر سکوں
Sentence
 جن لوگوں کو ہم ٹارگٹ کرنا چاہتے ہیں ان لوگوں تک اپنا پیغام کیسے پہنچائیں، یہ بھی سیکھنے کی ضرورت ہے
Sentence
‘تہمینہ کا دعویٰ ہے کہ ان کا بنایا گیا سبز مرچ پاؤڈر برصغیر میں اور کہیں دستیاب نہیں لیکن جب تک وہ اس کی خصوصیات لوگوں کو سمجھائیں گی نہیں، ان کی مصنوعات کی انفرادیت قائم نہیں ہو سکے گی
Sentence
 ’مارکیٹنگ کے حوالے سے آج کل پرنٹ میڈیا لوگ اتنا پڑھتے نہیں ہیں اور الیکٹرانک میڈیا پر اشتہار دینے کی ہماری استطاعت نہیں
Sentence
 ایسے میں سوشل میڈیا ہی وہ واحد ذریعہ رہ جاتا ہے جسے ہم استعمال کر سکتے ہیں بشرطیکہ ہمیں اس کا موثرطریقہ کار معلوم ہو
Sentence
‘جدید ٹیکنالوجی اور مارکیٹنگ کے نت نئے طریقوں سے ناواقفیت کے باعث پاکستان میں تہمینہ جیسی متعدد خواتین اپنی بنائی گئی اشیا کی صحیح سے تشہیر نہیں کر پاتیں
Sentence
 اس کی ایک اور بڑی وجہ ہے سوشل میڈیا کا محدود استعمال اور تکنیکی سپورٹ کی کمی
Sentence
 تو کیا یہ مشکل کام ہے
Sentence
 شاید نہیں، اسی لیے اس کو ممکن بنانے کے لیے فیس بک کی ایک ٹیم نے پاکستان آنے کا فیصلہ کیا ہے
Sentence
پاکستان میں فیس بک کو ان خواتین تک رسائی کا ذمہ ماریہ عمر نے لیا ہے
Sentence
 ماریہ وومن ڈیجیٹل لیگ نام کی پاکستانی فرم کی بانی ہیں
Sentence
 ماریہ کے مطابق ان کی دعوت پرفیس بک کی ٹیم اگست کے آخر میں پاکستان آئے گی اور چھوٹے کاروبار کرنے والی خواتین کو تربیت دے گی کہ وہ انٹرنیٹ کو اپنی مصنوعات کی فروخت کے لیے کیسے استعمال کر سکتی ہیں
Sentence
 اس پروجیکٹ کے حوالے سے ماریہ عمر نے بی بی سی کو بتایا کہ یہ فیس بک کا شی بزنس پروگرام ہے جس کا حال ہی میں آغاز کیا گیا ہے
Sentence
 ان کے مطابق پاکستانی خواتین بزنس سیکٹر میں اپنی قابلیت منوا چکی ہیں، چاہے وہ گھروں سے کیے جانے والا ریپلیکا کپڑوں کا کاروبار ہو یا کیک بنانے کا آن لائن بزنس
Sentence
 ماریہ کا کہنا ہے کہ پاکستانی خواتین میں بزنس کی بھرپور قابلیت ہے، ضرورت ہے تو صحیح  تربیت کی
Sentence
   ’پاکستانی خواتین کا بہت بڑا مسئلہ ہے کہ ان کو مارکیٹنگ کرنی نہیں آتی
Sentence
 ان کو اپنی مصنوعات، چاہے کتنی بھی اچھی ہوں، اسے بیچنا نہیں آتا
Sentence
 اس ٹریننگ کے ذریعے ہم ان کو یہ اشیا بیچنا سکھائیں گے
Sentence
 دوسری طرف انھیں یہ بھی سمجھائیں گے کہ ان کی پراڈکٹ ڈیویلپمنٹ کیا ہے
Sentence
 آج کل لوگوں کی کیا ضروریات ہیں اور ان کو کس طرح کے پراڈکٹ لانی چاہییں تاکہ لوگوں کی وہ ضروریات پوری ہو سکیں
Sentence
‘ یہ اپنی نوعیت کی پہلی تربیت ہے جس کے لیے فیس بک کی ٹیم جلد پاکستان آ رہی ہے اور پہلے مرحلے میں ورکشاپ کراچی، لاہور اور پشاور میں منعقد کی جائیں گی
Sentence
  فیس بک کے شی بزنس پروگرام کے تحت اس کورس میں تین سطح کی ٹریننگ ہوں گی
Sentence
 پہلے مرحلے ان خواتین کو ٹرین کیا جائے گا جن کو فیس بک کی زیادہ معلومات نہیں، پھروہ خواتین جو پہلے سے ہی بزنس کی لیے فیس بک کا استعمال کر رہی ہیں اور آخر میں فیس بک کی ماہر کاروباری خواتین جن کو ایڈوانس لیول کی تربیت خود فیس بک کی ٹیم دے گی
Sentence
  