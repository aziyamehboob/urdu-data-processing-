(پندرہ اگست تک آپ ہر روز تین اخبارات ڈان، دی ہندوستان ٹائمز اور ایسٹرن ٹائمز میں 70 برس پہلے شائع ہونے والےخبروں کا خلاصہ یہاں پڑھ سکیں گے)
اخبار نے روزنامہ مانچسٹر گارڈین کی ایک خبر کا حوالہ دیا جو سکھوں کے پاکستان میں شامل ہونے کے امکان کے متعلق تھی۔ مانچسٹر گارڈین نے لکھا تھا کہ اگر یہ اطلاعات درست ہیں کہ سکھ اب پاکستان میں شامل ہونا چاہتے ہیں تو یہ ہندوستان کے لیے اچھا ہوگا۔ 
انگلستان کے اخبار نے لکھا تھا کہ انتظامی طور پر بھی اس پر عمل کرنا مشکل نہیں ہونا چاہیے۔ مانچسٹر گارڈین کے خیال میں پنجاب کو مسلم اور سکھ ہندو علاقوں میں تقسیم کیا جا سکتا ہے اور یہ دونوں صوبے پاکستان میں وفاق کا حصہ ہوں گے۔ دونوں صوبوں کی اقلیتوں کو مذہبی اور ثقافتی آزادی کی ضمانتیں دی جائیں گی۔ 
مانچسٹر گارڈین نے لکھا کہ اس سے سیاسی کشیدگی بھی کم ہو گی اور اقتصادی طور پر یہ بہتر فیصلہ ہوگا۔  خبر کے مطابق سکھوں کے پاکستان میں آنے سے نہری اور پن بجلی کے منصوبے بھی تقسیم نہیں ہوں گے۔ 
اخبار نے آگے جا کر لکھا کہ اس مسلم سکھ اتحاد سے کانگریس بھی خوش ہو گی کیونکہ بصورت دیگر پاکستان بھی عسکری اعتبار سے محفوظ نہیں ہوگا۔ 
سوسائٹی نے ایک اشتہار دیا کہ سوسائٹی کی طرف سے ان لوگوں سے درخواستیں قبول کی جا رہی ہیں جو کراچی میں مستقل رہائش اختیارکرنا چاہتے ہیں۔ ان لوگوں کو بارہ سو مربع فٹ زمین دی جائے گی۔ اشتہار کے مطابق سوسائٹی کی رکنیت کے لیے پہلی بار فیس 225 روپے ہو گی۔ 
