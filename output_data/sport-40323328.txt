
Sentence
لندن میں ہونے والی ایک تقریب میں جنوبی افریقہ کی گلوبل ٹی20 لیگ کی آٹھ ٹیموں کا اعلان کیا گیا، جن میں سے صرف دو کے مالکان کا تعلق جنوبی افریقہ سے ہے
Sentence
 پاکستان سپر لیگ کی دو فرینچائزز کے مالکان بھی اس موقعے پر موجود تھے اور انھوں نے بھی ایک ایک ٹیم خرید لی
Sentence
 پشاور زلمی کے مالک جاوید آفریدی نے بینونی کی ٹیم، جب کہ لاہور قلندرز کے فواد رانا نے ڈربن کی ٹیم خریدی
Sentence
گذشتہ روز پشاور زلمی کے کپتان ڈیرن سیمی نے ایک ٹویٹ کی تھی جس میں کہا گیا تھا کہ 'آج ایک بڑی خبر آنے والی ہے
Sentence
 جاوید آفریدی، زلمی کے مداحوں کو زیادہ انتظار نہ کرواؤ
Sentence
' سیمی نے اس ٹویٹ میں #ZalmiGoesGlobal کا ہیش ٹیگ استعمال کیا تھا
Sentence
اس کے علاوہ کولکتہ نائٹ رائیڈرز کے مالک شاہ رخ خان نے بھی ایک ٹیم خریدی جس کا تعلق کیپ ٹاؤن سے ہے
Sentence
 یاد رہے کہ شاہ رخ خان اس کے علاوہ ویسٹ انڈیز کی ٹرینیڈاڈ فرینچائز کے بھی مالک ہیں
Sentence
اس کے علاوہ انڈین پریمیئر لیگ کی ٹیم دہلی ڈیئر ڈیول کی مالک کمپنی جی ایم آر نے جوہانسبرگ کی ٹیم کے حقوق حاصل کر لیے
Sentence
  فی الحال یہ واضح نہیں ہے کہ ان ٹیموں میں کون سے بین الاقوامی کھلاڑی شامل ہوں گے
Sentence
 تاہم کرکٹ ساؤتھ افریقہ کے صدر کرس نینزانی نے امید ظاہر کی کہ اس ایونٹ کو بین الاقوامی تعاون حاصل ہو گا
Sentence
 انھوں نے تقریب سے خطاب کرتے ہوئے کہا: 'ہم تمام کرکٹ بورڈز کا شکریہ ادا کرتے ہیں اور امید رکھتے ہیں کہ وہ ہماری اسی طرح سے مدد کریں گے جیسے ہم نے ان کی لیگز کی مدد کی ہے
Sentence
 ہمیں توقع ہے کہ وہ اسے کامیاب بنانے میں ہمارا ساتھ دیں گے
Sentence
'یہ ٹورنامنٹ نومبر میں شروع ہو گا
Sentence
 