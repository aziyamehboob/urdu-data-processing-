امریکی ذرائع ابلاغ نے خفیہ ایجنسی کے اہلکاروں کے حوالے سے بتایا ہے کہ ملک میں مئی اور جون کے دوران درجنوں جوہری بجلی گھروں کو سائبر حملے میں نشانہ بنایا گیااطلاعات کے مطابق ان جوہری بجلی گھروں میں کنساس میں واقع وؤلف کریک بجلی گھر بھی شامل ہےامریکی اخبار نیویارک ٹائمز کے مطابق ملک کی داخلی سکیورٹی کے ادارے ہوم لینڈ سکیورٹی نے عندیہ دیا ہے کہ ہیکرز کے حملے میں غیر ملکی طاقت ممکنہ طور پر روس ملوث ہےوولف کریک بجلی گھر چلانے والی کمپنی نے ہیکنگ کے بارے میں بتانے سے گریز کرتے ہوئے کہا ہے کہ' بجلی گھر کی آپریشنل سرگرمیوں پر کوئی اثر نہیں پڑا تھا'کمپنی کی ترجمان جینی ہیگمین نے برطانوی خبر رساں ایجنسی روئٹرز کو بتایا ہے کہ'یہ حقیقت ہے کہ کیونکہ آپریشنل کمپیورٹرز کارپوریٹ نیٹ ورک سے الگ تھے'ہوم لینڈ سکیورٹی اور وفاقی تحقیقاتی ادارے کے ترجمان نے مشترکہ بیان میں کہا کہ'عوامی تحفظ کا لاحق کسی خطرے کے بارے میں کوئی علامت نہیں ملی ہے'نیویارک ٹائمز نے ہوم لینڈ سکیورٹی کی ایک رپورٹ کے حوالے سے لکھا ہے کہ'بظاہر ہیکرز نے کمپیوٹر نیٹ ورکس کی میپنگ کرنے کی کوشش کی تاکہ مستقبل میں حملے کیے جا سکیں'نیویارک ٹائمز کے مطابق ہیکرز نے وائرس سے متاثرہ ای میلز کے ذریعے جوہری بجلی گھر چلانے والی کمپنیوں کے انجینیئرز کو نوکری کی درخواستیں بھیجیں جن میں نقصان دہ کوڈ شامل تھااس سے پہلے امریکی تحقیقاتی اہلکاروں نے 2015 میں یوکرین میں بجلی کے بریک ڈاؤن کا ذمہ دار روس کو ٹھہرایا تھاخیال رہے کہ کچھ ممالک کی جانب سے دوسرے ممالک کے صعنتی نیٹ ورکس میں مداخلت کے لیے سائبر حملوں کا ہتھیار استعمال کرنے کے واقعات بڑھتے جا رہے ہیںرواں برس مئی میں دنیا بھر میں ہزاروں کمپیوٹروں پر'وانا کرائی' نامی رینسم ویئر کے ذریعے حملہ کیا گیا تھا جس میں کمپیوٹر پر موجود فائلوں تک رسائی روک دی جاتی تھی اور صارفین سے ان تک رسائی کے لیے تعاوان کی رقم مانگی جاتی تھی