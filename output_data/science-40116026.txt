
Sentence
چین اور یورپی یونین کے رہنما پیرس ماحولیاتی معاہدے سے متعلق ایک مشترکہ بیان میں اس موقف کے ساتھ اتفاق کرنے والے ہیں کہ یہ 'پہلے سے کہیں زیادہ ضروری اور اہم ہے
Sentence
'اس سے متعلق ڈرافٹ تک بی بی سی کو جو رسائی حاصل ہوئی ہے اس میں اس بات پر زور دیا گیا کہ 'اس کے نفاذ کے لیے اعلی درجے کے سیاسی عزم کی ضرورت ہے
Sentence
'امریکہ کے صدر ڈونلڈ ٹرمپ امریکہ کو پیرس معاہدے سے باہر نکالنے کی بات کرتے رہے ہیں، اس پس منظر میں چین اور یورپ کا اس کی حمایت میں کھڑا ہونا ان کے لیے ایک طرح کی سبکی کا سبب ہے
Sentence
صدر ٹرمپ جمعرات کو ہی اس بارے میں اہم اعلان کرنے والے ہیں کہ آخر وہ اس معاہدے میں شامل ہوتے یا پھر نہیں
Sentence
  اس سلسلے میں یورپی یونین اور چین کے مشترکہ بیان کی تفصیلات جمعے کے روز  برسلز میں ہونے والے اجلاس کے بعد جاری کی جائیں گي
Sentence
 متعلقہ دستاویز میں عالمی سطح پر بڑھتی حدت سے ہونے والے خطرات کے بارے  بتایا گيا ہے اور اس پہلو پر زور دیا گیا ہے کہ صاف ستھری توانائی اپنانے سے معاشی ترقی کے ساتھ ساتھ روزگار کے بھی مواقع پیدا ہوں گے
Sentence
اس کے مطابق: 'یورپی یونین اور چین پیرس معاہدے کو ایک تاریخی کامیابی کے طور پر دیکھتے ہیں جس سے بین القوامی سطح پر گرین ہاؤس گیسز کے اخراج میں کمی کا عمل تیز تر ہوگا اور آب ہوا کے بہتر ہونے میں پیش رفت ہوگي
Sentence
'اس کے مسودے میں کہا گيا ہے کہ 'چین اور یورپی یونین پیرس معاہدے کے سبھی پہلوؤں کے موثر نفاذ کے لیے اپنے اعلی سیاسی عزم کو اہمیت دیتے ہیں
Sentence
'یورپی یونین میں ماحولیات سے متعلق کمشنر میگیوئل اریاز نے کہا: 'یورپی یونین اور چین پیرس معاہدے پر عمل درآمد کرنے کے مقصد سے بین الاقوامی سطح پر صاف توانائی کی طرف منتقل ہونے والے فورسز میں شامل ہو رہے ہیں
Sentence
' ان کا کہنا تھا: 'کسی کو بھی اس میں پیچھے نہیں رہنا چاہیے، لیکن یورپی یونین اور چین نے اس سمت میں آگے بڑھنے کا فیصلہ کر لیا ہے
Sentence
' چین اور یورپی یونین کے درمیان اس نوعیت کے تعاون میں اضافہ ایک ایسے وقت میں ہورہا ہے جب امریکہ نے پیرس معاہدے سے پیچھے ہٹنے کے اشارے کیے ہیں
Sentence
امریکی ذرائع ابلاغ نے ایسے متعدد ذرائع کا حوالہ دیا ہے جس سے پتہ چلتا ہے کہ صدر ڈونلڈ ٹرمپ امریکہ کو اس معاہدے سے باہر نکال لیں گے
Sentence
 ادھر مسٹر ٹرمپ نے ایک ٹویٹ کے ذریعے بتایا ہے کہ وہ یکم جون یعنی جمعرات کو ہی اس بارے میں اپنی پالیسی کا اعلان کریں گے
Sentence
حال میں جی 7 کے رہنماؤں کے ساتھ بات چیت میں اس بات پر اتفاق نہیں ہو پایا تھا اور اسی پس منظر میں امریکہ اپنے موقف کا اعلان کرنے والا ہے
Sentence
جرمن چانسلر اینگلا میرکل نے اس میٹنگ کے بعد اس سلسلے میں امریکی پالیسی کے حوالے سے افسردگی کا اظہار کیا تھا
Sentence
 انھوں نے کہا تھا: 'اگر بہت ہے غیر اطمنان بخش نہیں تو ماحولیات سے متعلق پوری بات چیت بہت مشکل ضرور تھی
Sentence
 اس بات کا کوئی اشارہ تک نہیں تھا کہ امریکہ پیرس معاہدے کا پابند بھی رہے گا یا نہیں
Sentence
'ادھر ماحولیات کے لیے کام کرنے والے ماہرین اور کارکنان نے اس مسئلے پر چین اور یورپ کے ایک ساتھ آنے پر خوشی کا  اظہار کیا ہے لیکن امریکہ کی آنی کانی پر مایوسی کا بھی اظہار کیا ہے