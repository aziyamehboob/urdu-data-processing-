پاکستانی گلوکارہ نور جہاں کو سرچ انجن گوگل نے ان کی 91ویں سالگرہ پر خراج تحسین پیش کیا ہے جس پر پاکستان بھر سے سوشل میڈیا صارفین گوگل کا شکریہ ادا کر رہے ہیں۔
گوگل کے پاکستانی صفحے پر اس ڈوڈل میں نور جہاں کو ان کے مخصوص روایتی انداز میں پیش کیا گیا ہے۔
نور جہاں 21 ستمبر 1926 کو قصور میں پیدا ہوئی تھیں۔ انہوں نے اپنی گلوکاری سے سب کے دل جیتے اور ملکہ ترنم کے نام سے شہرت پائی۔
٭ 
نور جہاں کا انتقال 23 دسمبر سنہ 2000 میں ہوا تھا۔
ان کی سالگراہ کے موقع پر گوگل کی جانب سے خراج تحسین پیش کرنے پر سوشل میڈیا صارفین گوگل کا شکریہ ادا کر رہے ہیں جبکہ ٹوئٹر پر پاکستان میں ہیش ٹیگ نور جہاں ٹاپ ٹرینڈز میں شامل ہے۔
پاکستانی اداکار اور ہدایت کار احمد علی بٹ نے ٹوئٹر پر لکھا: ’ون اینڈ اونلی نورجہاں، تھینک یو گوگل۔‘
The one and always the only 
 thanks 
 
@ahmedaliB کی ٹوئٹر پر  پوسٹ سے آگے جائیں
نور جہاں گلوکارہ کے ساتھ ساتھ صفِ اول کی اداکارہ بھی تھیں۔ ان کی تمام پنجابی فلمیں کلکتہ میں تیار کی گئی تھیں جبکہ 1938 میں وہ لاہور منتقل ہو گئیں۔ 1931 میں انھوں نے 11 خاموش فلموں میں بھی کام کیا۔
انھوں نے اردو کے علاوہ ہندی، پنجابی اور سندھی زبان میں بھی گلوکاری کی اور دس ہزار کے قریب گانے ریکارڈ کروائے۔
ایک اور ٹوئٹر صارف ماہین صبیح نے اس حوالے سے لکھا: ’گوگل نورجہاں کو ان کی سالگراہ کے موقع پر نہیں بھولا۔‘
's most loved and Legendary singer 
 whose songs are cherished by generations to come. 
 
@pid_gov کی ٹوئٹر پر  پوسٹ سے آگے جائیں
حکومتِ پاکستان کے آفیشل ٹوئٹر اکاؤنٹ سے بھی اس موقع پر ایک پیغام جاری ہوا جس میں لکھا گیا ہے کہ ’نور جہاں پاکستان کی سب سے زیادہ چاہی جانے والی لیجنڈری گلوکارہ ہیں جن کے گانے آنے والی نسلیں بھی پسند کریں گی۔‘
صحافی عائشہ ٹمی حق نے لکھا: ’آج کا گوگل ڈوڈل پسند آیا۔‘
مصنف رضا رومی نے نور جہاں کی سالگرہ کے موقع پر اپنے ٹوئٹر اکاؤنٹ پر نورجہاں کے مشہور نغمے کو لکھا اور کہا کہ ’اے وطن کے سجیلے جوانوں۔۔ اس نسل کا بہترن نغمہ۔۔ ہیپی برتھ ڈے نورجہاں۔۔ پنجابی کہاوت ہے: نہ کبھی کوئی تھا اور نہ کوئی ہوگا ان جیسا۔‘ 
Aye vatan ke sajeelay jawano-the best in this genre.
 
 
Punjabi saying:there never was&never will be anyone like her 
@Razarumi کی ٹوئٹر پر  پوسٹ سے آگے جائیں
طوبیٰ صدیقی نامی ایک صارف نے لکھا کہ ’نورجہاں کی سالگرہ کے موقع پر پاکستانیوں کے لیے ایک اور باعث فخر لمحہ۔
