
Sentence
پاکستان کے صوبہ بلوچستان کے ضلع گوادر میں ایک حملے میں پاکستانی بحریہ کے دو اہلکار ہلاک اور تین زخمی ہوئے ہیں
Sentence
ایس ایس پی گوادر برکت حسین کھوسہ نے اس حملے میں ہلاکتوں کی تصدیق کرتے ہوئے بتایا کہ ہلاک ہونے والوں کی لاشوں اور زخمیوں کو ہیلی کاپٹر کے ذریعے پہلے تربت بھیجا گیا جس کے بعد انھیں کراچی منتقل کر دیا گیا ہے
Sentence
کوئٹہ میں سرکاری ذرائع کے مطابق بحریہ کے اہلکاروں پر یہ حملہ ضلع گوادر کے علاقے جیونی میں کیا گیا
Sentence
نامہ نگار محمد کاظم کا کہنا ہے کہ ان ذرائع نے بتایا کہ بحریہ کے اہلکار ایک گاڑی میں خریداری کے سلسلے میں جیوانی شہر گئے تھے کہ واپسی پر نامعلوم افراد نے گاڑی پر فائرنگ کی جس کے نتیجے میں دو اہلکار ہلاک اور تین زخمی ہوگئے
Sentence
حملہ آور موٹر سائیکلوں پر تھے جو کہ فرار ہونے میں کامیاب ہوگئے
Sentence
وزیر اعلیٰ بلوچستان نواب ثناء اللہ زہری اور وزیر داخلہ میر سرفراز بگٹی نے اس حملے کی مذمت کرتے ہوئے اس میں ملوث عناصر کو فوری طور پر گرفتار کرنے کی ہدایت کی ہے
Sentence
اس واقعہ کی ذمہ داری کالعدم عسکریت پسند تنظیم بلوچ لبریشن آرمی نے قبول کی ہے تاہم آزادی ذرائع سے اس کی تصدیق نہیں کی جا سکی ہے
Sentence
گوادر ایران سے متصل بلوچستان کا ساحلی ضلع ہے
Sentence
 یہ ضلع انتظامی لحاظ سے مکران ڈویژن کا حصہ ہے
Sentence
بلوچستان میں حالات کی خرابی کے بعد سے مکران ڈویژن کے دیگر دو اضلاع کیچ اور پنجگورکی طرح گوادر میں بھی سیکورٹی اہلکاروں پر حملوں کے علاوہ بدامنی کے دیگر واقعات سامنے آئے ہیں
Sentence
 اس سال 13مئی کو گوادر کے علاقے پشکان میں نامعلوم افراد کے حملے میں دس مزدور ہلاک ہوئے تھے جبکہ اس سے قبل 24 اپریل کو مردم شماری کی ٹیموں پر حملے میں ایک سیکورٹی اہلکار ہلاک اور دوسرا زخمی ہوا تھا