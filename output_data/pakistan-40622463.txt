
Sentence
’شریف‘ اردو زبان کا لفظ ہے اور فیروز اللغات میں اس کے معنی'مہذب'، 'عالی خاندان'، 'بھلا مانس' ،'کلمۂ تعظیم جو مقدس مقامات کے ساتھ بولا جاتا ہے'، وغیرہ لکھے ہوئے ہیں
Sentence
 یہی معنی سنتے، پڑھتے، بڑے ہوئے تو معلوم ہوا کہ پاکستان میں'شریف آدمی'  کے اصطلاحی معنی بدل چکے ہیں
Sentence
 ایک ایسا آدمی جو معاشرتی طور پہ ناکام تصور کیا جاتا ہے، یعنی جو اپنے بچوں کی عمر دو سال کم نہیں لکھواتا، بچوں کے داخلے کے وقت میرٹ پہ یقین رکھتا ہے، نوکری کرتے ہوئے ایمانداری سے کام لیتا ہے، کھلم کھلا رشوت لینے اور دینے سے کتراتا ہے، معمولی جھگڑوں میں ماں بہن کی گالیاں دینے سے احتراز کرتا ہے، ٹیکس جمع کراتا ہے، سگنل نہیں توڑتا، غیر قانونی اسلحہ نہیں رکھتا، قطار میں کھڑے ہونے پہ یقین رکھتا ہے، اپنے دفتر میں کام کرنے والی عورتوں کی عزت کرتا ہے اور راہ چلتے سگریٹ کے ٹوٹے اور پان کی پیک نہیں اچھالتا، اصطلاحاً شریف آدمی لکھا اور پکارا جاتا ہے
Sentence
 اب آپ یہ سوچ رہے ہوں گے کہ ایک ہی بات کو دو طرح سے لکھ کے میں کالم کا پیٹ بھر رہی ہوں مگر مندرجہ بالا تمام حرکات کو ہمارے معاشرے میں بزدلی سے تعبیر کیا جاتا ہے
Sentence
 یعنی، معنی کے اندر معنی یہ ہے کہ 'شریف آدمی' بزدل ہوتا ہے اور ایسے آدمی سے دوستی کرنے اور تعلق رکھنے کا کوئی فائدہ نہیں، فی زمانہ ایسے شخص کو گاؤدی سمجھا جاتا ہے
Sentence
تین عشرے پہلے جب 'شریف' خاندان سیاست میں آیا تو سب دانشور خاموش بیٹھے رہے
Sentence
 ویسے ان کے خاموش رہنے کی بہت سی وجوہات تھیں
Sentence
 لیکن فرض کر لیتے ہیں کہ ہماری طرح وہ بھی دھوکا کھا گئے کہ یہ اسم بامسمی ٰ شریف ہیں
Sentence
 جو کسر تھی وہ ان کی وضع قطع سے پوری ہو جاتی تھی 
Sentence
 سب لوگ سمجھے ' شریف آدمی ' ہیں 
Sentence
خیر زمانہ اپنے ہنگاموں کے ساتھ گزرتا گیا
Sentence
 سیاست کے آسمان پہ بڑے بڑے 'چاند چڑھے' اور دنیا نے دیکھے
Sentence
 ہوتے ہوتے یہ زمانہ آلگا کہ صحافت کے کوے، ایوانِ اقتدار کی منڈیروں پہ بیٹھ کر اتنا چلائے کہ احتساب کی نحوست اس خاندان پہ سایہ فگن ہو گئی
Sentence
 پاناما لیکس میں 'شریف خاندان' کی کچھ ایسی جائیدادیں سامنے آئیں، جن کے وسائلِ آمدن کچھ مشکوک تھے
Sentence
 ماہرینِ لسانیات چونکے کہ یا بارِ الہیٰ خیر ہو، گو زندہ زبانوں میں الفاظ کے معنی بدلتے رہتے ہیں، لیکن ایسا کم ہی ہوا کہ کسی لفظ کے معنی بالکل ہی اپنے متضاد سے جا ملیں
Sentence
 ان لوگوں نے گڑگڑا کے دعائیں کیں اور غیب سے کچھ ایسی دستاویزات برآمد ہوئیں جنہوں نے کچھ عرصے کے لیے اس لفظ کی حرمت کا بھرم رکھ لیا
Sentence
 منیر شامی کا اگر آپ نہ جانتے ہوں تو 'آرائشِ محفل' فوری پڑھ لیجئے
Sentence
 اسی منیر شامی کا خلیرا بھائی مملکتِ قطر کا شہزادہ ہے
Sentence
 حاشا و کلا، اس نے فقط زبان و ادب کی خدمت کی غرض سے یہ قبولا کہ یہ 'شریف آدمی‘ ہیں اور تحفے تحائف کا تو شرفا میں لین دین چلتا ہی رہتا ہے
Sentence
مگر فلکِ کج رفتار کو جانے کیا منظور تھا
Sentence
 بات کا بتنگڑ بنتا گیا، کھچڑی پھیل کر کھاچڑی بنی اور منہ سے نکل کر کوٹھوں چڑھی
Sentence
ایسا اندھیر مچا کہ گھر کی بہو بیٹیوں کو عدالت کی تھڑی چڑھنا پڑی
Sentence
 ہائے ہائے، غدر سا غدر مچا، کلیجہ منہ کو آتا ہے اور لکھتے ہوئے ہاتھ کانپتے ہیں کہ کیسے موئے مردوں کے درمیان سے گزر کر گئی ہو ں گی
Sentence
 زمانہ کیسا بے حیا اور سخت جان ہے کہ نہ آسمان کانپا اور نہ ہی زمین کو توفیق ہوئی کہ پھٹ ہی جاتی، کوئی تو سماتا اس میں
Sentence
مزید دکھ یہ کہ چلو بھر پانی بھی نہ ملا کہ ڈوب ہی مرتے
Sentence
 تحقیقی رپورٹ مکمل ہوئی اور وہ ہو گیا جس کے بارے میں سوچتے ہوئے بھی کبھی جان نکلتی تھی 
Sentence
شریف لفظ کے معنی ایک بار پھر بدل گئے
Sentence
چند سال پہلے ہی ایک نئی لغت مرتب ہوئی ہے اب دوبارہ کون اتنی محنت کرے گا
Sentence
 چلیے ، ہم ایک جگاڑُو قوم ہیں، جب تک نئی لغت مرتب نہیں ہوتی ہم نئے معنی یہیں لکھ دیتے ہیں
Sentence
  'شریف آدمی'  کا مطلب بالکل بھی بے وقوف شخص نہیں ہوتا 
Sentence
'شریف آدمی' ایک جادوئی صفات رکھنے والا شخص ہوتا ہے
Sentence
 مٹی میں ہاتھ ڈالتا ہے تو سونا بن جاتا ہے
Sentence
 ننھے ننھے بچے بڑی بڑی کمپنیوں کے مالک بن جاتے ہیں
Sentence
 دولت اس کے گھر کی باندی ہوتی ہے، میرٹ اس کے دروازے پہ سلام کرتا ہے اور اس پہ کسی بھی قسم کا الزام سچ ثابت بھی ہو جائے تو اسے کسی قیمت پہ نہیں مانتا و علیٰ ہٰذا القیاس
Sentence
 بس آج سے آپ کسی بھی شخص کو شریف آدمی ہونے کا طعنہ دینے سے پہلے سوچ لیجیےگا کہ شریف اصل میں ہوتا کون ہے
Sentence
ایک بے موقع ڈائیلا گ یاد آگیا سن لیجیے، 'ہم شریف کیا ہوئے، ساری دنیا بد معاش ہوگئی
Sentence
'