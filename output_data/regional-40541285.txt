
Sentence
اب سے  ایک ہفتے بعد انڈیا کے صدر کا انتخاب ہونے والا ہے
Sentence
 اس صدارتی انتخاب میں  دونوں ہی اہم امیدواروں کا تعلق  دلت برادی سے ہے اور یہ بات طے ہے کہ ملک کا آئندہ صدر دلت ہو گا
Sentence
 یہ سماجی برابری کی جنگ میں دلت برادری کی ایک اہم کامیابی ہے
Sentence
 دلت صدیوں کی تفریق، اہانت اور مظالم کے خلاف ایک طویل عرصے سے نبرد آزما ہیں
Sentence
 انھیں آج بھی سماجی نفرتوں اور تفریق کا سامنا ہے لیکن سیاسی اعتبار سے وہ پہلے کے مقابلے میں کافی طاقتور ہوئے ہیں
Sentence
آزادی سے پہلے انھیں بھیم راؤ امبیڈکر جیسا مفکر اور رہنما ملا جس نے دلتوں کے چھینے ہوئے وقار اور سماجی مساوات کے لیے ایک غیر معمولی تحریک کی قیادت کی
Sentence
 اس تحریک کو کانشی رام جیسے رہمنا نے  دلتوں میں سیاسی بیداری کی لہر سے ایک نئی بلندی پر پہنـچایا
Sentence
 آج ہندوستان کی پارلیمنٹ میں کسی بھی وقت ساڑھے پانچ سو ارکان میں سے تقریباً سو ارکان دلت اور قبائل برادیوں سے آتے ہیں
Sentence
 انڈیا کی بیشتر اسمبلیوں میں بھی دلتوں کے لیے سیٹیں مختص ہیں
Sentence
 تعلیمی اداروں اور ملازمتوں میں  دلتوں کے لیے سیٹیں مختص ہونے سے وہ اب تعلیم اور روزگار میں بھی آگے آئے ہیں
Sentence
ہندوستانی  معاشرے میں دلتوں کی ایک نئی نسل ابھر رہی ہے
Sentence
 نوجوانوں کی یہ نئی نسل پر اعتماد، سیاسی طور پر بیدار اور قیادت کے لیے بے چین ہے
Sentence
 اٹھارہ فی صد آبادی کے ساتھ وہ ملک کی سب سے بڑی اقلیت ہیں
Sentence
ملک کی دوسری سب سے بڑی اقلیت مسلمان ہیں
Sentence
 انڈیا میں مسلمانوں کی آبادی تقریباً 14 فیصد ہے
Sentence
 تعلیم، روزگار، صحت اور سیاسی نمائندگی کے اعتبار سے وہ اب ملک میں سب سے پیچھے ہیں
Sentence
 ان کی سماجی اقتصادی اور تعلیمی ہیئت ایک جیسی نہیں ہے
Sentence
 بی جے پی کے اقتدار میں آنے کے بعد مسلمانوں کی مشکلیں بڑھ گئی ہیں
Sentence
 انھیں صرف ہجوم کے ہاتھوں تشدد کا ہی خوف نہیں ہے، حکومت نے غیر قانونی مذبح خانوں کو بند کرنے کے نام پر اور مویشیوں کی خرید وفروخت کے نئے ضابطوں سے مسلمانوں کی ایک بڑی آبادی کو ایک لمحے میں بے روزگار کر دیا ہے
Sentence
 سوشل میڈیا اور ٹی وی چیلنوں پر قوم پرستی کی لہر جاری ہے
Sentence
 مسلمانوں کے خلاف نفرت انگیز پیغامات پوسٹ اور تبصروں کا ایک منظم سلسلہ ہے
Sentence
 حکمراں بی جے پی ایک ہندو نواز پارٹی ہے اور ہندوتوا کے سیاسی اور مذہبی نظریے میں یقین رکھتی ہے
Sentence
 بہت سے تجزیہ کاروں کا خیال ہے کہ وہ ملک کو ایک ہندو راشٹر بنانے کے تصور پر عمل پیرا ہے جس میں  مسلم اور مسیحی اقلیتوں کےلوگ دوسرے درجے کے شہری ہوں گے
Sentence
مسلمانوں نے  ابتدا سے ہی بی جے پی کی مخالفت کی ہے
Sentence
 اب جب کہ بی جے پی اپنے زور پر اقتدار میں ہے اس نے مسلمانوں کو پوری طرح مسترد ہی نہیں بلکہ محدود کر دیا ہے
Sentence
 اپوزیشن انتہائی کمزور اور پوری طرح منتشر ہے
Sentence
 قوم پرستی کے اس دور میں  میڈیا حکومت نواز ہو چکا ہے
Sentence
 بی جے پی کا سیاسی اثر بڑھتا جا رہا ہے اور اپوزیشن جماعتیں کوئی نظریاتی یا سیاسی چیلنج بننے کے بجائے اپنے باقی ماندہ وجود کو بچانے کی کوشش کر رہی ہیں
Sentence
بہت سے مسلمانوں کا خیال ہے کہ انھیں  تقسیم ہند کے بعد اب تک کے سب سے سنگین بحران کا سامنا ہے لیکن کئی تجزیہ کاروں کا خیال ہے کہ یہ صرف مسلمانوں کا نہیں ملک کے اعتدال پسندوں اور جمہوریت نواز اکثریت کا بحران ہے
Sentence
  برطانوی مبصر اور رکن پارلیمان میگھناد دیسائی نے اپنے ایک مضمون میں لکھا ہے کہ انڈیا کے 18 کروڑ مسلمانوں کو اپنا حق حاصل کرنے کے لیے اپنی ایک علیحدہ سیاسی پارٹی بنانی چاہیے
Sentence
 مسلمان بھارتی جمہوریت میں ہمیشہ مین سٹریم سیاسی جماعتوں یاقومی دھارے سے وابستہ رہے ہیں
Sentence
 ان  سیاسی جماعتوں نے مسلمانوں کو ووٹ بینک کے طور پر استعمال کیا اور انھیں غربت اور پسماندگی میں دھکیلتی گئیں
Sentence
 ان دشوار مراحل میں بھی مسلمانوں کا رویہ ہمیشہ مثبت رہا
Sentence
 اس نے مسلمانوں کی علیحدہ سیاسی جماعت کے تصور  کو کبھی قبول نہیں  کیا
Sentence
بھارتی جمہوریت کی تاریخ میں یہ پہلا موقع ہے جب ملک کی پارلیمنٹ میں مسلمانوں کی نمائندگی سب سے نیچے آگئی ہے
Sentence
 مسلمانوں کی سب سے بڑی آبادی والی ریاست اتر پردیش میں حکمراں جماعت کے ارکان اسمبلی میں ایک بھی مسلمان نہیں ہے
Sentence
 مسلمان بی جے پی کو ایک  ہندوتوا وادی اور مسلم مخالف جماعت سمجھتے آئے ہیں اور مستقبل میں ان کی اس سوچ کو اور بھی تقویت حاصل ہو گی
Sentence
 وہ بی جے پی کو صرف اپنے لیے نہیں ملک کی جمہوریت کے لیے بھی خطرہ سمجھتے ہیں
Sentence
ملک میں مسلمانوں کے خلاف نفرت کی جس طرح کی فضا بنی ہوئی اس ماحول میں ملک کے طول و عرض میں ہر جگہ مسلمانوں میں بے بسی، گبھراہٹ اور بے چینی پھیلی ہوئی ہے
Sentence
 ہر طرف بحث و مباحثے چھڑے ہوئے ہیں
Sentence
 ایک نوجوان دلت رہنما نے کچھ دنوں پہلے کہا تھا کہ مسلمانوں کو اوپر لانے کے لیے ایک امبیڈکر کی ضرورت ہے
Sentence
 شاید انھیں بے چینیوں سے کوئی امبیڈکر اور کانشی رام پیدا ہو جو انڈیا کی خطرے میں گھری ہوئی جمہوریت کو درپیش چیلنجز میں بھارتی مسلمانوں کی سیاسی رہنمائی کر سکے
Sentence
 