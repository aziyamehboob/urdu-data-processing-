
Sentence
مغربی افریقی علاقائی گروپ ایکوواز نے اصولی طور پر مراکش کو اپنا رکن بنانے کی درخواست منظور کر لی ہے
Sentence
خیال رہے کہ مراکش شمال افریقی ملک ہے تاہم اسے رکنیت دی جا رہی ہے
Sentence
 بہر حال لائبیریا میں جاری ایکوواز کے رہنماؤں کے اجلاس میں کہا گیا ہے کہ مراکش کے باضابطہ رکن بننے سے قبل اس کی رکنیت کے نتیجے میں پڑنے والے اثرات پر غور کرنے کی ضرورت ہے
Sentence
مراکش کے شاہ محمد ششم اس اجلاس میں شرکت نہیں کر رہے ہیں کیونکہ اسرائیلی وزیر اعظم بن یامن نتن یاہو کو وہاں مدعو کیا گیا ہے
Sentence
مراکش کی درخواست جنوری میں اس کے افریقی یونین میں شامل ہونے کے بعد آئی ہے
Sentence
سنہ 1984 میں جب علاقائی گروپ نے مغربی سہارا کی آزادی کو تسلیم کیا تھا تو مراکش نے اس گروپ کو خیرباد کہہ دیا تھا
Sentence
مراکش مغربی سہارا کے خطے کو تاریخی طور پر اپنے ملک کا حصہ کہتا ہے اور افریقی ممالک کے رشتے کی قمیت پر یہ گذشتہ تین دہائیوں سے یورپ کے ساتھ اپنے رشتے کو مضبوط کرنے میں زیادہ مصروف رہا ہے
Sentence
ساحل العاج یعنی آئیوری کوسٹ کے صدر الحسن واتارا  نے تصدیق کی ہے کہ اصولی طور پر رکنیت فراہم کرنے پر رضا مندی ہو گئی ہے لیکن ابھی بعض تفصیلات طے کرنے باقی ہیں
Sentence
ایکوواز کے ایک سینیئر اہلکار نے بی بی سی کو بتایا کہ مراکش، تیونس اور موریتانیا کو دسمبر میں ٹوگو میں ہونے والے سربراہی اجلاس میں مدعو کیا جائے گا
Sentence
خیال رہے کہ تونس یا ٹیونیشیا اس گروپ میں آبزرور کی حیثیت چاہتا ہے جبکہ موریٹانیا اس گروپ میں واپس آنا چاہتا ہے
Sentence
ایکوواز 15 مغربی افریقی ممالک کا گروپ ہے اور ان میں سے کسی بھی ملک کی سرحد مراکش سے نہیں ملتی
Sentence
 رکن ممالک میں آزاد تجارت اور لوگوں کی آزادانہ آمدورفت کی سہولتیں ہیں
Sentence
شاہ محمد ششم نے گذشتہ ہفتے اعلان کیا تھا کہ وہ ایکوواز کے سربراہی اجلاس میں شرکت نہیں کریں گے کیونکہ وہاں اسرائیلی وزیراعظم موجود ہوں گے
Sentence
مراکش کے اسرائیل کے ساتھ سفارتی تعلقات نہیں ہیں
Sentence
اسرائیلی وزیر اعظم نے اتورار کو مغربی افریقی ممالک کے رہنماؤں سے خطاب کرتے ہوئے کہا: اسرائیل افریقہ میں واپس آ رہا ہے اور افریقہ اسرائیل واپس جا رہا ہے
Sentence
’مجھے افریقہ میں، اس کی صلاحیت اور اس کے حال و مستقبل میں یقین ہے
Sentence
 یہ ایسا بر اعظم ہے جو ترقی کی راہ پر گامزن ہے
Sentence
‘دریں اثنا اسرائیلی میڈیا نے بتایا ہے کہ نتن یاہو کے لائبیریا کے قیام کے دوران ان کے محافظوں اور ٹوگو کے صدر کے محافظوں کے درمیان ہاتھا پائی ہوئی ہے