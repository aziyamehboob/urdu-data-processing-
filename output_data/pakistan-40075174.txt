پاکستان کے وزیر اعظم نواز شریف کے صاحبزادے حسین نواز پاناما لیکس کی تحقیقات کرنے والی چھ رکنی جوائنٹ انویسٹیگیشن ٹیم (جے آئی ٹی) کے سامنے پیش ہوئے ہیںاتوار کی صبح اسلام آباد میں قائم جوڈیشل اکیڈمی میں جے آئی ٹی کے اجلاس کی کارروائی تقریباً ایک گھنٹے تک جاری رہی جس کے بعد حسین نواز میڈیا سے بات چیت کیے بغیر ہی چلے گئے یاد رہے کہ جوڈیشل اکیڈمی آمد کے موقع پر میڈیا سے بات کرتے ہوئے حسین نواز کا کہنا تھا کہ وہ کسی مفروضے پر بات نہیں کرنا چاہتے ہیں تاہم انھوں نے اعتراض کیا کہ انھیں پیش ہونے کے لیے نوٹس صرف 24 گھنٹے قبل ہی ملا تھاان کا کہنا تھا 'میں اپنے وکیل کے ہمراہ جے آئی ٹی کے سامنے پیش ہوں گا اور اگر انھوں نے میرے وکیل کو روکا تو میں باہر آ کر آپ لوگوں کو بتاؤں گا'حسین نواز کے مطابق انھیں کوئی سوال نامہ فراہم نہیں کیا گیا اور نہ ہی دستاویزات فراہمی کے لیے کوئی فہرست دی گئی ہےوزیر اعظم کے صاحبزادے کا مزید کہنا تھا کہ انھیں کل لاہور میں جے ٹی آئی کے سامنے پیش ہونے کا نوٹس دیا گیا تھامیں اپنے وکیل کے ہمراہ جے آئی ٹی کے سامنے پیش ہوں گا اور اگر انھوں نے میرے وکیل کو روکا تو میں باہر آ کر آپ لوگوں کو بتاؤں گامجھے کوئی سوال نامہ فراہم نہیں کیا گیاحسین نواز نے پاناما لیکس کی تحقیقات کرنے والی چھ رکنی ٹیم کے دو ارکان پر اعتراض کے حوالے سے سپریم کورٹ میں درخواست دائر کر رکھی ہے اس درخواست پر سپریم کورٹ کا تین رکنی بینچ 29 مئی کو سماعت کرے گاحسین نواز نے سپریم کورٹ میں درخواست دائر کی تھی جس میں سکیورٹی اینڈ ایکسچینج کمیشن کے اہلکار بلال رسول اور سٹیٹ بینک کے عامر عزیز پر اپنے تحفظات کا اظہار کیا تھادرخواست میں موقف یہ اختیار کیا گیا ہے کہ دونوں افراد کا تعلق سابق فوجی حکمراں پرویز مشرف اور سابق حکمراں جماعت مسلم لیگ قاف سے ہے جبکہ سکیورٹی اینڈ ایکسچینج کمیشن کے اہلکار بلال رسول کی اہلیہ سنہ 2013 کے انتخابات میں مسلم لیگ قاف کی جانب سے خواتین کی مخصوص نشستوں پر امیدوار بھی تھیںوزیر اعظم اور ان کے دو بیٹوں کے خلاف پاناما لیکس سے متعلق تحقیقات کرنے والی ٹیم کی نگرانی کرنے والے سپریم کورٹ کے تین رکنی بینچ نے 22 مئی کو  کہا تھا کہ تحقیقاتی ٹیم کو اپنا کام مکمل کرنے کے لیے 60 روز سے زیادہ کی مہلت نہیں دی جا سکتیوزیر اعظم نواز شریف اور ان کے صاحبزادوں کے خلاف کرپشن کا مقدمہ سننے والے پانچ رکنی بینچ نے اپنے اکثریتی فیصلے میں مزید تحقیقات کے لیے چھ رکنی مشترکہ تحقیقاتی ٹیم تشکیل دی تھی