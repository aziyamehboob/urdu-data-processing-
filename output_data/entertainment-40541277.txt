بالی وڈ کے معروف فلمساز مدھر بھنڈارکر دو باتوں کے لیے مشہور ہیں ایک متنازع اور بولڈ موضوع پر فلمیں بنانے کے لیے اور دوسرے ملک کی حکمراں جماعت بھارتیہ جنتا پارٹی کے ساتھ اپنی ہمدردیوں کے لیے اور مدھر دونوں ہی کام بڑی محنت اور لگن کے ساتھ کر رہے ہیں کہا جاتا ہے کہ جس طرح مدھر نے 'پیج تھری'، 'فیشن'، 'ہیروئن' اور 'کیلنڈر گرل' جسی فلمیں بنا کر شہرت اور کامیابی بٹوری وہیں ملک میں عدم رواداری کے موضوع پر بی جے پی کے ساتھ آواز میں آواز ملا کر ملک کے اعلیٰ ترین شہری اعزازوں میں سے ایک پدم شری حاصل کیا٭ ٭ اب مدھر بھنڈارکر ایک ایسا کام کر رہے ہیں جسے ایک پنت دو کاج کہا جا سکتا ہے مدھر فلم 'اندو سرکار' بنا رہے ہیں جو کہ سنہ 1975 میں ملک میں لگنے والی ایمرجنسی پر مبنی ہے اور فلم کے کردار اس وقت کی وزیراعظم اندرا گاندھی اور ان کے بیٹے سنجے گاندھی سے ملتے جلتے ہیںفلم ریلیز سے پہلے ہی متنازع ہو گئی تو مدھر کا ایک مقصد تو پورا ہوا خیال ہے کہ دوسرا مقصد ملک میں سنہ 2019 میں ہونے والے عام انتخابات سے پہلے پہلے کانگریس کی ساکھ کو خراب کرنے کی بی جے پی کی کوششوں کے روپ میں پورا ہو سکتا ہے اب لوگ یہ سوال کر رہے ہیں کہ گذشتہ برس عدم رواداری کے موضوع پر حکومت کی آواز میں آواز ملانے پر جب مدھر کو پدم شری سے نوازا گیا تھا تو اس بار انھیں کیا ملنے والا ہے بحر حال کانگریس فلم کی ریلیز سے پہلے ہی فلم دیکھنے کا مطالبہ کر رہی ہے اور سینسر بورڈ کے کرتا دھرتا پہلاج نہلانی اور 'اندو سرکار' کے مالک مدھر بھنڈارکر کو یہ منظور نہیں دیکھتے ہیں مدھر 'اندو سرکار' میں کانگریس پارٹی  کو کس رنگ میں دکھانے بوالے ہیںبالی وڈ میں ایسے ستارے کم ہی ہیں جو ملک کے اہم سماجی اور سیاسی معاملات پر کھل کر یا ایمانداری سے بات کرتے ہیں کیونکہ جب بھی کسی سٹار نے اپنی ایماندارانہ رائے پیش کرنے کی کوشش کی انھیں چپ کرانے کے لیے انتہائی گھٹیا ہتھیار استعمال کیے گئے ہیں ایسے میں اداکارہ سوارہ بھاسکر نے ملک میں جاری 'لنچنگ' کے واقعات کے خلاف آواز اٹھائی ہے انھوں نے ہجوم کے ہاتھوں  ہلاک کرنے کے چلن کے خلاف ایک آن لائن مہم شروع کی ہے اور مطالبہ کیا ہے کہ 'گئو رکشک' گروپوں پر پابندی لگائی جائےان کی اس مہم میں سینیئر صحافی کلدیپ نیئر، وکیل اور دلت کارکن جگنیش میوانی، سٹوڈنٹ لیڈر کنہیا کمار اور شہلا رشید شامل ہیں سوارا اپنے ساتھیوں کے ہمراہ نہ صرف ایسے واقعات کو روکنے کے لیے ایک قانون کا مطالبہ کر رہی ہیں بلکہ ٹی وی شوز میں انتہائی جرات مند انداز میں ان واقعات کی مذمت کر رہی ہیں اور حکومت کی ناکامیوں پر کھل کر بول رہی ہیں کاش انڈسٹری کے بڑے بڑے سٹارز  سوارا کی اس ہمت و حوصلے سے کچھ سبق لے سکیں!اداکارہ کونکنا سین کا کہنا ہے کہ فلمسازوں اور ناظرین نے ایک آزاد سینیما کو تو قبول کر لیا ہے لیکن عورتوں کے مرکزی کردار یا ان سے متعلق موضوعات پر فلمیں بنانے کے لیے سرمایہ ملنا اب بھی مشکل ہے کونکنا کا کہنا ہے کہ ان کے پاس ایسی کئی سکرپٹس آئی ہی ہیں لیکن انھیں فلموں کا روپ دینے کے لیے پیسہ چاہیے اور یہ ایک مشکل کام ہے کیونکہ سرمایہ کار بڑے بڑے سٹارز کی مصالحہ فلموں کے لیے تو روپیہ لگانے کے لیے تیار ہوتے ہیں لیکن ایسی فلموں میں پیسہ لگانے سے ڈرتے ہیں37 سالہ کونکنا کا کہنا ہے کہ 'لوگ تبدیلی کی بات تو کرتے ہیں لیکن اس تبدیلی کو عمل میں لانے کی کوشش نہیں کرتے'کونکنا کی بات کافی حد تک درست ہے لیکن مسئلہ سرمایہ کاروں کا نہیں سماج یا معاشرے کا ہے اگر عوام ایسی فلمیں دیکھنے آئیں گے تو ہی سرماہ کار ایسی فلموں میں پیسہ لگائیں گے تو یہاں ضرورت سماجی سوچ بدلنے کی ہے