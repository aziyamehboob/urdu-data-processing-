
Sentence
پاکستان کی سپریم کورٹ نے سویلین خفیہ ادارے انٹیلی جنس بیورو کو پاناما لیکس کی تحقیقات کرنے والی ٹیم کے ارکان کو ڈرانے دھمکانے اور ہراساں کرنے سے روک دیا ہے
Sentence
اسلام آباد میں بی بی سی کے نامہ نگار شہزاد ملک کے مطابق عدالت کا کہنا تھا کہ اگر ایسا نہ ہوا تو پھر عدالت ناخوشگوار حکم جاری کرنے پر مجبور ہوگی
Sentence
واضح رہے کہ پاناما لیکس کی تحقیقات کرنے والی مشترکہ تحقیقاتی ٹیم نے آئی بی پر ٹیم کے ارکان کو ہراساں کرنے کا الزام عائد کیا تھا اور اس بارے میں اُنھوں نے سپریم کورٹ میں درخواست بھی دائر کی تھی تاہم آئی بی کے حکام نے ان الزامات کی تردید کی ہے
Sentence
پیر کو جسٹس اعجاز افضل کی سربراہی میں سپریم کورٹ کے تین رکنی بینچ نے پاناما لیکس پر عمل درآمد سے متعلق درخواستوں  کی سماعت کی
Sentence
نامہ نگار کے مطابق اس تین رکنی بینچ میں شامل جسٹس عظمت سعید نے اٹارنی جنرل کو مخاطب کرتے ہوئے کہا کہ آئی بی کی طرف سے  محض الزامات کی تردید سے کام نہیں چلے گا
Sentence
 اُنھوں نے کہا کہ ڈی جی آئی بی نے اپنے خط میں کہا ہے کہ جے آئی ٹی کے ارکان کے محض کوائف اکھٹے کیے گئے ہیں انھیں یا اُن کے ملازموں کو ہراساں نہیں کیا گیا
Sentence
 جسٹس عظمت سعید کا کہنا تھا کہ کیا آئی بی ہمارا ڈیٹا بھی اکھٹا کرتی ہے 
Sentence
 اُنھوں نے کہا کہ کیسے مان لوں کہ اُن کی مانیٹرنگ نہیں کی جاتی
Sentence
  اُنھوں نے کہا کہ انٹیلی جنس بیورو کے اہلکار کسی فرد کے لیے کام کرتے ہیں یا پھر ریاست کے لیے
Sentence
 اُنھوں نے کہا کہ انٹیلی جنس بیورو کے سربراہ کا خط اعتراف جرم کے برابر ہے
Sentence
 اٹارنی جنرل کا کہنا تھا کہ آئی بی کے سربراہ کو صفائی کا موقع ملنا چاہیے جس پر جسٹس عظمت سعید نے ریمارکس دیتے ہوئے کہا کہ ایسے افراد کے خلاف فوجداری مقدمات درج ہونے چاہییں
Sentence
بینچ کے سربراہ جسٹس اعجاز افضل کا کہنا تھا کہ آئی بی کو یہ اختیار کس قانون کے تحت ملا کہ لوگوں کے کوائف اکٹھے کرتی پھرے
Sentence
 اُنھوں نے کہا کہ سپریم کورٹ نے پاناما لیکس کی تحقیقات کے لیے  کوئی بھرتیاں نہیں کیں بلکہ جے آئی ٹی مقرر کی تھی
Sentence
  بینچ کے سربراہ نے اٹارنی جنرل کو آئی بی کے معاملے پر  عدالت کی معاونت کرنے کا بھی حکم دیا ہے
Sentence
 بینچ میں شامل جسٹس اعجاز الاحسن نے اٹارنی جنرل سے استفسار کیا  کہ کیا آئی بی، ایس ای سی پی سب ہی رکاوٹیں ڈال رہے ہیں
Sentence
 اُنھوں نے کہا کہ آئی بی کس حساب سے ہر معاملے میں ناک پھنسا رہی ہے
Sentence
اٹارنی جنرل اشتر اوصاف کا کہنا تھا کہ  وزیر اعظم ہاؤس سمیت ان اداروں نے جے آئی ٹی کی طرف سے لگائے گئے الزامات کی تردید کی ہے جس پر بینچ کے سربراہ نے اٹارنی جنرل کو مخاطب کرتے ہوئے کہا کہ وہ وفاق کے نمائندے ہیں وزیر اعظم کے نہیں
Sentence
بینچ کے سربراہ نے کہا کہ جے آئی ٹی نے  سکیورٹی اینڈ ایکسچینج کمیشن  پر تحقیقات پر اثر انداز ہونے کا الزام لگایا ہے جس پر اٹارنی جنرل کا کہنا تھا کہ  ایس ای سی پی نے الزامات کی تردید کی ہے
Sentence
 جسٹس عظمت سعید نے  ریمارکس دیتے ہوئے کہا کہ کیا ریکارڈ میں ٹمپرنگ کا الزام جرم نہیں ہے  جس پر اٹارنی جنرل کا کہنا تھا کہ دفعہ 468 اور دیگر  دفعات کے تحت مقدمہ درج ہوتا ہے
Sentence
عدالت نے ایس ای سی پی کے ریکارڈ میں مبینہ طور پر ٹمپرنگ کا  معاملہ ایف آئی اے کو بھجوا دیا ہے
Sentence
 عدالت نے ایف آئی اے کے سربراہ کو اس بارے میں رپورٹ جلد پیش کرنے کا بھی حکم دیا ہے