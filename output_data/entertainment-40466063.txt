
Sentence
اپنے فلمی کریئر میں کامیابیوں کی بلندیوں پر پہنچنے والے شاہ رخ خان کو انڈسٹری میں پچیس سال سے زیادہ کا عرصہ گزر چکا ہے
Sentence
25 سال پہلے 1992 میں فلم دیوانہ کی ریلیز کے بعد سے انھوں سٹارڈم اور بے پناہ کامیابی کی جو سیڑھیاں چڑھنی شروع کیں تو پیچھے مڑ کر نہیں دیکھا
Sentence
لیکن شاہ رخ کا کہنا ہے ایسا محسوس ہوتا ہے کہ جیسے انھوں آج ہی کام کرنا شروع کیا ہو
Sentence
 کامیابی کے اس سفر میں جہاں آپ کو دولت، عزت اورشہرت ملتی ہے وہیں کئی ایسی چیزیں بھی آپ کی زندگی کا حصہ بن جاتی ہیں جو زندگی کو کسی حد تک مشکل بنا دیتی ہیں اور ایسا ہی شارخ کے ساتھ بھی ہوا
Sentence
 وہ آن سکرین ہوں یا آف سکرین کیمرے ہمیشہ ہی نہ صرف ان کا بلکہ ان کے بچوں کا بھی پیچھا کرتے رہتے ہیں
Sentence
آج کل کمیرے اور میڈیا ان کی بیٹی سہانہ کا پیچھا کرتے نظر آتے ہیں
Sentence
 جب کوئی عام باپ بیٹی کسی ریستوران، شادی پارٹی یا فنکشن میں جانے کے لیے  ایک ساتھ گھر سے نکلتے ہیں تو نہ تو کیمرے ہوتے ہیں اور نہ ہی میڈیا اس بارے میں کوئی سوال کرتا ہے
Sentence
 لیکن جب سہانہ اور شاہ رخ ایک ساتھ نظر آئیں تو کہا جاتا ہے کہ شاہ رخ اپنی بیٹی کو ساتھ لیکر گھومتے ہیں تاکہ وہ بھی فلموں کا حصہ بن سکیں
Sentence
 ایسے ہی ایک سوال کے جواب میں شاہ رخ نہ ایک بار پھر واضح کرنے کی کوشش کی کہ ان کے بچوں کا کریئر ان کا اپنا فیصلہ ہوگا وہ ان کے کریئر کے نہیں بلکہ ان کی تعلیم کے لیے خود کو ذمہ دار سمجھتے ہیں
Sentence
حاصل، صاحب بیوی اور غلام اور پان سنگھ تومر جیسی فلمیں بنا کر مشہور ہونے والے فلمساز تگمانشو دھولیہ کی اگلی فلم 'راگدیش' آنے والی ہے
Sentence
فلم کی پروموشن شروع ہو چکی ہے اور اسی دوران تگمانشو نے بی بی سی کے ساتھ بھی بات کی اور فلم کے ساتھ ساتھ ملک کے سیاسی حالات پر بھی بات ہوئی
Sentence
  بی بی سی ہندی کے ساتھ انٹرویو میں جب تگمانشو سے پوچھا گیا کہ اس وقت ملک کی سیاست میں اتنی اتھل پتھل ہے اور ان کی کی سیاست اور معاشرے پر گہری نظر ہوتی ہے پھر بھی وہ خاموش کیوں رہتے ہیں
Sentence
 اس پر تگمانشو نے اتفاق تو کیا لیکن ساتھ ہی یہ بھی کہا کہ 'انڈسٹری میں اتنے بڑے بڑے اداکار ہیں، ان کے ٹویٹر پر انھیں لاکھوں فالو کرتے ہیں اور اتنا کچھ ہوتا ہے پھر بھی کوئی کچھ نہیں بولتا
Sentence
' تگمانشو کی پہلی بات تو درست ہے کہ بڑے بڑے اداکاروں کے لاکھوں فالوورز ہیں لیکن یہ غلط ہے کہ وہ کچھ بولتے نہیں
Sentence
لگتا ہے کہ تگمانشو بھول گئے کہ جب شاہ رخ اور عامر نے عدم رواداری جیسے اہم موضوع پر منہ کھولنے کی کوشش کی تھی تو انھیں غدار قرار دے کر پاکستان پارسل کرنے کی بات کہی گئی تھی
Sentence
تگمانشو نے یہ بھی کہا کہ 90 فیصد فلم انڈسٹری والے ان پڑھ ہیں اور ان میں اتنی سمجھ ہی نہیں ہے کہ کس بارے میں بات کریں
Sentence
 آج آپ کو انڈسٹری میں آصف صاحب جیسے لوگ نہیں ملیں گے جو پانچویں پاس تھے لیکن مغل اعظم جیسی فلم بنا کر چلے گئے
Sentence
 تگمانشو کا ان پڑھ سے کیا مطلب ہے یہ تو معلوم نہیں لیکن یہ بھی درست ہے کہ کبھی کبھی تعلیم بھی آپ کا کچھ نہیں بگاڑ سکتی
Sentence
اس ہفتے بالی وڈ اداکارہ تبو نے ممبئی مرر کو انٹرویو میں ڈرامائی انداز میں اپنے سنگل ہونے کی وجہ اجے دیوگن کو بتایا ہیڈ لائنز کچھ اس طرح لگائی گئیں کہ لوگوں کی دلچسپی بڑھی اور خبر ہٹ ہو گئی
Sentence
فلم 'وجے پتھ' کے 21 سال بعد دونوں نے ایک ساتھ فلم 'درشيم'  (2015) میں بھی ساتھ آئے تھے اور اب روہت شیٹی کی اگلی فلم گول مال فور میں کام کر رہے ہیں
Sentence
اجے دیوگن تبو کے پڑوسی ہیں
Sentence
 تبو نے اس انٹرویو میں کہا،'جب وہ نوجوان تھے تو انکا کزن اور اجے دیوگن آپس میں دوست تھے اور ان پر گہری نظر رکھتے تھے اور کسی لڑکے سے دوستی نہیں کرنے دیتے تھے
Sentence
 اگر میں سنگل ہوں تو ان کی غنڈہ گردی ذمہ دار ہے
Sentence
انڈسٹری میں نہ تو تبو نئی ہیں اور نہ ہی اجے دیو گن تو پھر گول مال فور کے پرونوشن کے موقع پر ہی ایسی باتیں کیوں یاد آ رہی ہیں