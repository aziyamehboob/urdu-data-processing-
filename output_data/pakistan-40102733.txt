
Sentence
اس وقت میں محض 20 سال کی تھی جب ان کے ابّا پاکستان سے آئے اور لائن آف کنٹرول پر میرے ابّا سے ملے
Sentence
 پھر وہ ہمارے گھر آئے اور اپنے بیٹے کے لیے میرا ہاتھ مانگ لیا
Sentence
میرے شوہر کے والد رشتے میں میرے دادا لگتے ہیں تو ایک طرح سے یہ شادی آپس کی رشتے داری میں ہی ہو رہی تھی
Sentence
اگرچہ اس سے پہلے ہمارے خاندان میں کسی نے پاکستان کی طرف والے کشمیر میں شادی نہیں کی تھی
Sentence
 میں وہاں کبھی نہیں گئی تھی
Sentence
 ابّا گئے تھے اور بتاتے تھے کہ وہاں ان کے دور کے کتنے ہی رشتہ دار رہتے ہیں
Sentence
ابّا نے جو فیصلہ کر دیا اس پر سوال اٹھانے کا مجھے کوئی حق نہیں تھا
Sentence
 سب کچھ بہت اچانک ہی ہو گیا
Sentence
 میں نہ تو اپنے ہونے والے شوہر سے کبھی ملی تھی اور نہ ہی بات کی تھی
Sentence
جب یہ سب ہوا تو مجھے اندازہ بھی نہیں تھا کہ انڈيا کے کشمیر آنا جانا اتنا مشکل ہوگا
Sentence
میں انڈیا کی شہری ہوں اور ویزے کی بنیاد پر مظفر آباد میں رہنے لگی
Sentence
یہاں اقدار مختلف ہیں اور اسلامی طور طریقوں پر یہاں زیادہ شدت سے عمل کیا جاتا ہے
Sentence
یہ مجھے بہت اچھا لگتا ہے جیسے انڈیا کے زیر انتظام کشمیر کے کپواڑہ میں، جہاں میں رہتی تھی، اکثر خواتین برقع نہیں اوڑھتي تھیں تاہم یہاں یہ تقریباً ضروری ہے
Sentence
زبان، کھانے پینے، رسم و روایات میں کافی فرق ہے لیکن اب عادت پڑ گئی ہے
Sentence
 سب کچھ اچھا لگنے لگا ہے
Sentence
ابتدا میں ماں باپ کے بغیر گھبراہٹ ہوتی تھی اور گھر کی بہت یاد آتی تھی
Sentence
 کپواڑہ میں ہمارا خاندان بہت پھیلا ہوا ہے اور سبھی گھر نزدیک بنے ہوئے ہیں گویا کہ پورا محلہ ہی ہمارا ہے
Sentence
وہاں میری بہت سی سہیلیاں ہیں
Sentence
 لیکن یہاں پر خواتین کے لیے گھر کے اندر ہی رہنے کا رواج ہے
Sentence
شادی سے پہلے میں سکول ترک کر کے اسلامی مدرسے میں پڑھنے لگی تھی
Sentence
 پانچ برس تک ریاست مہاراشٹر کے مالیگاؤں کے ایک مدرسے میں اپنی تعلیم مکمل کی پھر ایک مدرسے میں پڑھانا بھی شروع کر دیا تھا
Sentence
یہاں آئی تو فیملی میں لگ گئی اور سب چھوٹ گیا
Sentence
 شاید آگے چل کر پھر سے درس و تدریس کا سلسلہ شروع کر سکوں
Sentence
شادی کے تقریبا نو ماہ بعد انڈیا واپس جانے کا موقع ملا تو میں امید سے تھی
Sentence
میری پہلی بیٹی وہیں پیدا ہوئی
Sentence
 وہ انڈیا کی شہری ہے
Sentence
 دوسری بیٹی یہاں مظفر آباد میں ہوئی
Sentence
 وہ پاکستان کی شہری ہے
Sentence
 یہی ان کی تقدیر ہے
Sentence
 جیسے میری تقدیر میں یہاں بسنا ہے
Sentence
اچھا لگتا ہے کہ یہاں سب اپنی ہی قوم کے لوگ ہیں
Sentence
 یہاں آزادی بھی بہت ہے
Sentence
 گھر سے باہر نکلنے میں ڈر نہیں لگتا ہے
Sentence
فوج کی چیك پوسٹس، ہڑتالیں، کرفیو، سکولوں کی بندش وغیر وغیرہ جو کپواڑہ میں ایک عام بات تھی، وہ سب یہاں نہیں ہے لیکن ماں باپ سے ملنے کے لیے ویزے اور آنے جانے کی مشکلات بہت ہیں
Sentence
بار بار یہی محسوس ہوتا ہے کہ راستے آسان ہو جاتے تو بچھڑے لوگ مل جاتے
Sentence
کبھی سوچتی ہوں کہ ماں باپ بھی یہیں آ کر بس جائیں تو دکھ یا تکلیف میں ان کا ساتھ ہو
Sentence
 میں گھر کی سب سے بڑی ہوں
Sentence
میری شادی سب سے پہلے ہوئی ہے
Sentence
 مجھ سے چھوٹے پانچ بھائی بہن پوچھیں گے تو یہی كہوں گي کہ ادھر ہی رہیں، اپنوں کے قریب رہنا ہی بہتر ہے