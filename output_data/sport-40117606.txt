انگلینڈ اور ویلز میں کھیلی جانے والی آئی سی سی چیمپیئنز ٹرافی کے افتتاحی میچ میں میزبان انگلینڈ نے بنگلہ دیش کو آٹھ وکٹوں سے شکست دے دی ہےانگلینڈ نے جو روٹ، ایلکس ہیلز اور کپتان ایئن مورگن کی عمدہ بلے بازی کی بدولت 306 رنز کا ہدف 48ویں اوور میں دو وکٹوں کے نقصان پر حاصل کر لیاجو روٹ نے سب سے زیادہ 133، ایلکس ہیلز نے 95 اور مورگن نے 76 رنز کی شاندار اننگز کھیلی سنچری سکور کرنے پر جو روٹ کو میچ کا بہترین کھلاڑی قرار دیا گیاکپتان ایئن مورگن اور جو روٹ نے تیسری وکٹ کی شراکت میں 143 رنز بنائے اور دونوں بلے باز ناٹ آؤٹ رہےاس سے قبل ایلکس ہیلز جو کہ عمدہ بلے بازی کر رہے تھے اپنی سنچری سے صرف پانچ رنز کی دوری پر صابر رحمان کی گیند پر کیچ آؤٹ ہوگئےبنگلہ دیش کی جانب سے مشرفی مرتضیٰ اور صابر رحمان نے ایک، ویک وکٹ حاصل کیانگلینڈ کے پہلے آؤٹ ہونے والے بلے باز جیسن روئے تھے جو ایک رن بنا کر مشرفی مرتضیٰ کی گیند پر کیچ آؤٹ ہوئےاس سے قبل انگلینڈ نے ٹاس جیت کر بنگلہ دیش کو پہلے بیٹنگ کی دعوت دی تو بنگلہ دیش نے مقررہ پچاس اووروں میں چھ وکٹوں کے نقصان پر 305 رنز بنائے تھےبنگلہ دیش کی اننگز کی خاص بات اوپنر تمیم  اقبال کی سنچری اور مشفق الرحیم کی نصف سنچری رہیتمیم اقبال نے 128 اور مشفق الرحیم نے 79 رنز کی اننگز کھیلی اور تیسری وکٹ کی شراکت میں 166 رنز سکور کیےبنگلہ دیش کے پہلے آؤٹ ہونے والے کھلاڑی اوپنر سومیا سرکار تھے جو 56 کے مجموعی سکور پر 28 رنز بنا کر آؤٹ ہوئے دوسرے آؤٹ ہونے والے بلے باز امرالقیس تھے جنھیں لیام پلنکیٹ نے 19 کے انفرادی سکور پر آؤٹ کیااس کے بعد تمیم اقبال اور مشفق الرحیم نے ٹیم کو سنبھالہ دیا اور تیسری وکٹ کی شراکت میں عمدہ 166 رنز بنائےانگلینڈ کی جانب سے لیام پلنکیٹ سب سے کامیاب بولر رہے انھوں نے چار کھلاڑیوں کو آؤٹ کیا ان کے علاوہ جیک بال اور بین سٹوکس نے ایک ایک وکٹ حاصل کیتمیم اقبال نے ذمہ دارانہ انداز میں کھیلتے ہوئے 124 گیندوں پر 11 چوکوں اور ایک چھکے کی مدد سے اپنی نویں سنچری سکور کی جبکہ مشفق الرحیم نے 48 گیندوں پر چارچوکوں کی مدد سے اپنی نصف سنچری بنائی