لیکن یہ کوئی معمولی کھلاڑی نہیں ہیں بلکہ وہیل چیئر استعمال کرنے والے ٹینس پلیئرز ہیں جو  پہلے سوربیٹون وہیل چیئر ٹینس ٹورنامنٹ میں شرکت کر رہے ہیں ایسا پہلی مرتبہ ہوا ہے جب ان کھلاڑیوں کو ومبلڈن کے آغاز سے قبل گراس کورٹ پر اپنے گیم کو بہتر بنانے کا موقع ملا ہےوہیل چیئر ٹینس معمول کے ٹینس کورٹ پر کھیلی جاتی ہے انہی گیند اور ریکٹس سے کھیلی جاتی ہے جسے عام کھلاڑی استعمال کرتے ہیں لیکن فرق یہ ہوتا ہے کہ یہ کھلاڑی مخصوص وہیل چیئر استعمال کرتے ہیں اور گیند کو کورٹ پر دو دفعہ ٹپہ کھاسکتی ہےدو سپیشل اولمپکس میں کانسی کا تمغہ حاصل کرنے والی لوسی شکر نے وہیل چیئر ٹینس اس وقت کھلینی شروع کی جب ایک حادثے میں ان کی کمر سے نیچے کا بدن مفلوج ہو گیاانگلینڈ کی جانب سے وہ اب تک تین سپیشل اولمپکس میں شرکت کر چکی ہیں اور لندن 2012 اور ریو 2016 کے گیمز میں انھوں نے ڈبلز مقابلوں میں کانسی کا تمغہ حاصل کیا لوسی شکر کہتی ہیں کہ جب انھوں نے کھیلنا شروع کیا تو لوگوں  نے کہا کہ 'تمہاری معذوری بہت ہے اور تم نہیں کھیل سکتی' 'یہ حقیقت ہے کہ وہیل چیئر ٹینس کھیلنے والے کھلاڑیوں میں سب سے زیادہ مفلوج میں ہوں اور جس کی وجہ سے ٹینس کھیلنے میں مجھے بہت دشواری ہوتی ہے لیکن میں نے بہت تگ و دو کے بعد ایک ایسی خاص وہیل چیئر بنوائی ہے جس کی مدد سے میں ان مقابلوں میں شرکت کر سکتی ہوں، لیکن یہ بہت مشکل ہوتا ہے' لوسی شکر کہتی ہیں کہ 'اس دشواری کا سامنا کرنے سے میں بہت مضبوط ہو گئی ہوں اور میرا جسم معذوری کا بہتر طریقے سے سامنے کرسکتا ہے'کھلاڑی سال بھر عالمی مقابلوں میں شرکت کرتے ہیں اور خاص طور پر اس بات کا اہتمام کرتے ہیں کہ وہ چار گرینڈ سلام مقابلے، آسٹریلین اوپن، فرنچ اوپن، ومبلڈن اور یو ایس اوپن میں ضرور شرکت کریں برطانیہ سے تعلق رکھنے والے ایلفی ہیوٹ نے اس سال فرنچ اوپن میں مردوں کے سنگلز مقابلے میں فتح حاصل کی اور اب ومبلڈن میں وہ اپنے پچھلے سال ہونے والے ڈبلز مقابلوں میں جیت کا دفاع کریں گےہیوٹ نے ٹینس 2005 میں کھیلنا شروع کی اور اپنا پہلا اولمپک پچھلے سال ریو میں کھیلا جہاں وہ دو چاندی تمغے لینے میں کامیاب ہوئےہیوٹ کہتے ہیں کہ گھانس پر ٹینس کھیلنے کا مختلف طریقہ ہوتا ہے 'ہمیں عام طور پر وملبڈن میں کھیلنے سے قبل گھانس پر کھیلنے کا موقع نہیں ملتا اس لیے سوربیٹون کا ٹورنامنٹ ہمارے لیے بہت اہمیت کا حامل ہے'آسٹریلین اوپن کے فاتح اور عالمی نمبر دو گسٹاوو فرنانڈز نے ہیوٹ کو سوربیٹون میں ہونے والے ٹورنامنٹ کے پہلے مقابلے میں شکست دے دی  ٹورنامنٹ کا انعقاد کرانے والی ٹینس فاؤنڈیشن کا کہنا ہے کہ وہ امید کرتے ہیں کہ اس ٹورنامنٹ میں شرکت کرنے والے کھلاڑیوں کی تیاریوں میں بہتری آئے گی جس کی مدد سے وہ ومبلڈن کے مقابلوں میں بہتر کھیل سکیں گےومبلڈن میں وہیل چیئر ٹینس کے مقابلے 13 جولائی سے شروع ہوں گے تمام تصاویر بشکریہ فل کوومز  