سلوینیا سے برطانیہ جانے والی ایک پرواز کے پائلٹ نے اس وقت ہنگامی لینڈنگ کرنے کا فیصلہ کیا جب انھیں خبردار کیا گیا کہ طیارے میں کچھ مسافر مشکوک گفتگو کر رہے ہیںاطلاعات کے مطابق اس گفتگو میں دہشت گردی کا حوالہ شامل تھا ایزی جیٹ ایئر لائن میں سوار تین افراد کو لینڈنگ کے بعد حراست میں لے لیا گیا ہےسنیچر کی سہ پہر یہ طیارہ  یوبیانہ سے سٹینسٹیڈ جا رہا تھا تاہم اسے جرمنی کے بون ایئرپورٹ پر اتار لیا گیا طیارے میں 151 مسافر سوار تھے جنھیں طیارے سے اتار لیا گیا اور پھر فلائٹ میں تین گھنٹے کی تاخیر کی گئی گرفتار ہونے والے تینوں افراد کے سامان کو ایک کنٹرولڈ دھماکے میں تباہ کر دیا گیا ہوائی اڈے کے ترجمان نے طیارے کی لینڈنگ کی تصدیق کرتے ہوئے بتایا کہ ’اس سے پہلے، پائلٹ کو طیارے کے اندر مشکوک گفتگو کے بارے میں مطلع کیا گیا، اس کے بعد انھوں نے طیارے  کو بغیر شیڈیول کے کولون بون ایئرپورٹ پر اتار لیا‘محفوظ لینڈنگ کے بعد 151 مسافر ایمرجنسی سلائیڈ کے ذریعے باہر نکلے اورانھیں ٹرانزٹ گیٹ سے باہر نکالا گیا مسافروں کوفوری چیکنگ کے عمل سے گزرنا پڑا جبکہ طیارے کی بھی اضافی تلاشی لی گئی کولون پولیس کی جانب سے جاری کردہ بیان میں بتایا گیا ہے کہ دیگر مسافروں نے جہاز کے عملے کو تین مسافروں کے درمیان ہونے والی گفتگو کے بارے میں بتایا پولیس نے تفصیلات تو نہیں بتائیں تاہم یہ کہا کہ گفتگو میں'دہشت گردی' کے بارے میں بات ہوئی تھی بیان میں مزید بتایا گیا ہے کہ تینوں افراد کا سامان کنٹرولڈ دھماکے کے ذریعے تباہ کر دیا گیا ہے ایزی جیٹ کا کہنا ہے کہ پائلٹ نے یہ فیصلہ احتیاط کے پیشِ نظر کیا تاکہ اضافی تلاشی لی جا سکے انھوں نے بتایا کہ باقی تمام مسافروں کو رات گزارنے کے لیے ہوٹل میں جگہ دی گئی جہاں سے وہ اتوار کی صبح واپس جائیں گے’ہم مسافروں کے شکرگزار ہیں ہماری سب سے اہم ترجیح ایزی جیٹ مسافروں اور عملے کی حفاظت ہے'