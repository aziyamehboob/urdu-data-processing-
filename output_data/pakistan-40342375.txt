
Sentence
پاکستان سے تعلق رکھنے والی 13 برس کی عائشہ عارف کو شوق ہے کہ وہ دنیا کے مختلف ممالک کی کتابیں پڑھیں
Sentence
آٹھویں جماعت کی طالبہ عائشہ اب تک دنیا کے 197 ممالک میں سے 82 ممالک کی کتابیں پڑھ چکی ہیں اور اس سے زیادہ دلچسپ ہے اس سفر کے پیچھے کی کہانی
Sentence
بچپن سے کتابیں پڑھنے کی شوقین عائشہ کو اپنی امی کی لائی ہوئی کتابیں کبھی پسند نہیں آئیں
Sentence
 پڑھنے کا شوق تو تھا لیکن ذوق کی تسکین نہیں ہو پا رہی تھی
Sentence
 تب ایک دن عائشہ کے بھائی نے ان کو کچھ ایسی کتابیں لا کر دیں جس سے ان کی زندگی ہی بدل گئی
Sentence
عائشہ کے بقول 'بھائی نے مجھے لیمینی سنیکیٹ کی چار کتابوں کا سیٹ لا کر دیا جس کا نام تھا سیریز آف انفورچونیٹ ایوینٹس
Sentence
 ان کو پڑھ کر مجھے اندازہ ہوا کہ میرے مزاج کی کتابیں بھی ہیں
Sentence
 پھر کتابیں پڑھنا ایک عادت سی بن گئی
Sentence
 شروع میں صرف برطانوی اور امریکی مصنفین کی کتابیں پڑھیں تو ایسا لگا کچھ چھوٹ رہا ہے، تب خیال آیا کہ کیوں نہ دنیا کے ہر ملک سے ایک کتاب پڑھی جائے
Sentence
'عائشہ برطانوی بلاگر اور مصنفہ این مورگن سے بہت متاثر ہوئیں، جنھوں نے سنہ 2012 میں اسی طرز پر دنیا بھر سے کتابیں پڑھنے کی مہم چلائی تھی
Sentence
 سوچنے میں جتنا آسان تھا، کرنے میں اتنا ہی مشکل
Sentence
 نہ اتنے پیسے اور نہ اتنے وسائل
Sentence
 پھر عائشہ نے سوشل میڈیا کا سہارا لیا اور اپنے مشن کو 'ریڈنگ اے بک فرام ایوری کنٹری' (دنیا کے ہر ملک سے ایک کتاب پڑھنا‘ کے نام سے فیس بک پر ایک صفحہ بنایاـ اس حوالے سے عائشہ کی امی نے ان کی رہنمائی کی اور جلد ہی یہ صفحہ کافی مقبول ہو گیا
Sentence
عائشہ نے اپنے فیس بک پیج پر 197 ممالک کے نام لکھ کر ان کے آگے خالی جگہ چھوڑ دی تاکہ لوگ ان ممالک کی بہترین کتابوں کے نام تجویز کر سکیں جس کے بعد مشوروں کا تو تانتا ہی بندھ گیا
Sentence
 مصنف اور فنکاروں کے علاوہ غیر ملکی سیاسی لیڈروں نے بھی عائشہ سے رابطہ کیا
Sentence
'میرے لیے سب سے یادگار لمحہ وہ تھا جب نائجیریا کے سابق صدر گڈ لک جوناتھن نے مجھے فیس بک پر پیغام بھیجا اور اپنے ملک کی بہترین کتابیں تجویز کیں لیکن دکھ کی بات یہ ہے کہ کسی نے میرا اکاؤنٹ رپورٹ کر دیا اور کم عمر ہونے کی وجہ سے فیس بک نے میرا اکاؤنٹ ڈیلیٹ کر دیا جس سے میرا ان تمام لوگوں سے رابطہ ٹوٹ گیا
Sentence
' 13 سال کی عائشہ نے ہمت نہ ہاری اور اپنی امی کے اکاؤنٹ کے ذریعے اپنا صفحہ بنایا
Sentence
 نیا اکاؤنٹ بھی بن گیا، نئے اور پرانے فولورز بھی آ گئے لیکن کھویا ہوا ڈیٹا نہ مل سکا
Sentence
 عائشہ کی ان تمام کوششوں میں ان کی والدہ فریال نے مکمل رہنمائی کی
Sentence
'امی نے مجھے فیس بک استعمال کرنا سکھایا اور بتایا کہ کس طرح لوگوں سے بات چیت کروں
Sentence
 میری پوری فیملی نے مجھے سپورٹ کیا
Sentence
 بچپن میں دادی جو کہانیاں سناتی تھیں، انھی سے کتابیں پڑھنے کا شوق ہوا
Sentence
 بھائی نے وہ کتابیں لا کر دیں جن سے میرا ذوق بنا اور ابو نے تو دنیا بھر سے مجھے کتابیں منگوا کر دیں، کبھی ان کی مہنگی قیمت کی پرواہ نہیں کی
Sentence
'عائشہ کے والد ڈاکٹر اور والدہ سکول ٹییچر ہیں، ان کی ہمیشہ سے خواہش تھی کہ وہ بھی دنیا بھر کی کتابیں پڑھ سکیں اور ان کی یہ خواہش عائشہ نے پوری کی
Sentence
عائشہ کتابیں پڑھ کر ان پر تبصرہ بھی لکھتی ہیں
Sentence
'میں صرف ان مصنفین کی کتابیں پڑھتی ہوں جنھوں نے اپنی زندگی کا زیادہ تر وقت اپنے آبائی ملک میں گزارا ہو
Sentence
 دوسری اہم بات یہ ہے کہ وہ کتاب میری عمر کے لحاظ سے ہونی چاہیے، کیونکہ میں صرف 13 سال کی ہوں تو میں بڑوں والی کتابیں نہیں پڑھ سکتی
Sentence
'82 ممالک کی کتابیں پڑھ لینے والی عائشہ نے ان سے کیا سیکھا
Sentence
 جب یہ پوچھا گیا تو انھوں نے کہا کہ ان کتابوں کے ذریعے ان ممالک کا ورثہ، انقلابی جنگوں اور تاریخ کے باب سامنے آئے
Sentence
عائشہ کے لیے سب سے بڑا چیلنج یہ ہے کہ باقی ممالک کی کتابیں انگریزی میں نہیں بلکہ ان کی مقامی زبانوں میں ہیں اس حوالے سے وہ کہتی ہیں 'ایک حل تو یہ ہے کہ نئی زبانیں سیکھی جائیں جو میرے لیے اس وقت ممکن نہیں
Sentence
 دوسرا ایسی کتابیں تلاش کروں جو انگریزی میں ہوں
Sentence
 کئی بار اگر مصنف کو ای میل کر کے درخواست کی جائے تو وہ خود ہی اپنی کتاب کا انگریزی ورژن بھیج دیتے ہیں
Sentence
'عائشہ عارف بڑی ہو کر مصنفہ بننا چاہتی ہیں اور اسی لیے انھوں نے عزم کیا ہے کہ کتابیں پڑھنے کا سلسلہ کبھی نہیں روکیں گی
Sentence
ان کا کہنا ہے کہ جب دنیا کے ہر ملک سے ایک کتاب پڑھنے کا سلسلہ مکمل ہو جائے گا تو وہ اس طرز کا کوئی نیا مشن شروع کر دیں گی تاکہ کتابوں سے کبھی تعلق نہ ٹوٹے