13جولائی 1931 کو سرینگر کے سینٹرل جیل میں فائرنگ کے ایک واقعے میں ہلاک ہونے والے درجنوں افراد کی یاد میں ہر سال کشمیر میں 'یوم شہدا' منایا جاتا ہےدلچسپ بات ہے کہ یہ دن علیحدگی پسند اور ہند نواز دونوں خیمے بڑے اہتمام سے مناتے ہیں مزار شہدا پر گُل باری کی تقریب سرکاری اعزاز کے ساتھ منعقد ہوتی ہے  تاہم حکام علیحدگی پسندوں کو قید یا نظربند کرتے ہیں اور اس روز عوامی اجتماعات کو روکنے کے لیے سیکورٹی پابندیاں نافذ کی جاتی ہیںکشمیر کی تاریخ میں ہلاکتوں کا یہ واحد واقع ہے جس پر ہند نوازوں اور ہند مخالف حلقوں کا اتفاق ہے دراصل اُس روز سرینگر کے سینٹرل جیل میں ایک مقدمے کی سماعت کے دوران کسی نے اذان دی تو ہندو ڈوگرہ مہاراجہ کے سپاہیوں نے فائرنگ کی جس کے نتیجہ میں جیل احاطے کے اندر 22 افراد ہلاک ہوگئے اور وادی بھر میں احتجاج کی لہر پھیل گئی جسے دبانے کی کاروائیوں میں بھی مزید ہلاکتیں ہوئیں یہ وہ دور تھا جب سابق وزیراعلیٰ فاروق عبداللہ کے والد شیخ محمد عبداللہ مہاراجہ کے شخصی راج کے خلاف تحریک چلارہے تھے چنانچہ 1947میں تقسیم ہند کے بعد جب کشمیر کا ایک حصہ بھارت کے زیرانتظام آگیا تو شیخ عبداللہ اسی کشمیر کے حکمران بن گئے انھوں نے 1931 کے شہدا کی یاد میں ہر سال 13جولائی کو مزار شہدا پر سرکاری تقریبات اور شہدا کو مقامی پولیس کے ذریعہ گن سلیوٹ دینے کی روایت قائم کی لیکن اُن کے سیاسی مخالفین بھی ان شہدا کے حق میں فاتحہ خوانی کرنے کی کوشش کرتے تو انھیں بھی پابند سلاسل کیا جاتا 1989میں کشمیریوں نے مسلح مزاحمت شروع کی تو یہ سختیاں شدید تر ہوگئیں اب علیحدگی پسند مزار شہدا کی طرف مارچ کی کال تو دیتے ہیں، لیکن فاتحہ خوانی کا حق حکومت نے اپنے لیے محفوظ کرلیا ہے تاہم گذشتہ تین سال سے اس روایت میں ایک دلچسپ پہلو شامل ہوگیا ہے فی الوقت کشمیر میں محبوبہ  مفتی کی پی ڈی پی اور نریندر مودی کی بی جے پی مشترکہ طور حکومت کررہے ہیں بی جے پی کے ترجمان سنیل سیٹھی کہتے ہیں: 'ہم تو اُن کو شہید نہیں مانتے' درا صل جموں کے ہندو ڈوگرہ نسل سے ہیں اور ڈوگرہ شاہی کے صد سالہ دور کو ریاست کا سنہرا دور کہتے ہیں بی جے پی اور پی ڈی پی کے متضاد سیاسی نظریات کی وجہ سے یہ پہلا موقعہ ہے کہ وزیراعلی محبوبہ مفتی اب اپنے اتحادیوں کے بغیر ہی مزار شہدا جاتی ہیںجمعرات کو علی الصبح مزار شہدا پر گل باری کی تقریب کے بعد انھوں نے اس سوال کا براہ راست جواب نہیں دیا انہوں نے کہا: 'جس طرح کشمیریوں نے یاتریوں کے قتل پر متحدہ ہوکر کشمیریت کو بچایا، اسی کشمیریت کے لیے ان لوگوں نے بھی جانی قربانیاں دی ہیں'  قابل ذکر ہے کہ بی جے پی ہر سال ستمبر میں مہاراجہ ہری سنگھ، جنھیں 13جولائی کی ہلاکتوں کا ذمہ دار قرار دیا جاتا ہے، کی یوم پیدائش پر جشن مناتی ہے جموں کشمیر کے اقتدار میں شریک ہوتے ہی بی جے پی نے اسمبلی میں ہری سنگھ کے یوم پیدائش پر سرکاری تعطیل کی قرارداد منظور کروا لی جس پر اپوزیشن نے کافی شورمچایا   واضح رہے کہ 13جولائی کا واقعہ کشمیر کی تاریخ میں واحد بڑی واردات ہے جو تقسیم ہند کے باعث سماجی تقسیم کا باعث نہیں بنی تھی کیونکہ ان ہلاکتوں پر ہند نواز اور ہند مخالف دونوں سیاسی خیمے افسوس کرتے ہیں اور تقریبات کا اہتمام کرتے ہیں لیکن یہ دن اب کشمیر کی سیاست کو 'ہندو جموں' اور 'مسلم کشمیر' کے درمیان تقسیم کررہا ہے واضح رہے کہ جموں کے ڈوگرے سکھ  لاہور سلطنت کی فوج میں شامل تھے انھیں میں سے ایک فوجی جنرل  گلاب سنگھ نے لاہور سلطنت کے خلاف برطانیہ کا ساتھ دیا تھا اور 75 ہزار نانک شاہی سکھوں اور چند پشمینہ شالوں کے عوض گلاب سنگھ کو کشیر کا مہاراجہ بنایا گیا تھا یہ معاہدہ 16مارچ 1846 امرتسر میں طے پایا تھا  ڈوگرہ مہاراجوں نے سوسال تک کشمیر پر حکومت کی اور مہاراجہ ہری سنگھ کے دور میں ہی 13جولائی کا واقعہ پیش آیا 