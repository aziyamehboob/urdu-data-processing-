
Sentence
چین ایسٹرن ایئر لائنز کا ایک طیارہ حادثے کا شکار ہونے سے اس وقت بچ گیا جب تکنیکی خرابی کی وجہ سے اس کے انجن میں سوراخ  ہوگیا تاہم اسے واپس سڈنی ایئر پورٹ پر بحفاظت اتار لیا گیا
Sentence
چین ایسٹرن ایئر لائنز کی ایم یو 736 پرواز آسٹریلوی شہر سڈنی سے شنگھائی کی جانب جا رہی تھی جب پرواز کے ایک گھنٹے کے بعد پائلٹ کو جہاز کے انجن میں خرابی کا پتہ چل گیا
Sentence
 جس کے بعد ایئر بس اے 330 کو بحفاظت سڈنی ایئر پورٹ پر اتار لیا گیا
Sentence
اس طیارے میں سوار مسافر جنھیں رات سڈنی میں گذارنی پڑی نے میڈیا کو بتایا کہ انھیں جہاز کے اندر کسی چیز کے جلنے کی بو آئی
Sentence
 آسٹریلیا کے سوشل میڈیا میں مسافر طیارے کے انجن میں ہونے والے بڑے سوراخ  کی تصاویر وائرل ہو رہی ہیں
Sentence
طیارے میں سوار متعدد مسافروں کا کہنا ہے کہ انھوں نے اڑان کے تھوڑی ہی دیر بعد انجن کی بائیں جانب سے آتے ہوئے شدید شور کو سنا
Sentence
جہاز میں سوار ایک خاتون مسافر نے آسٹریلیا کے سیون نیوز نیٹ ورک کو بتایا 'ہم لوگوں کو اچانک آواز سنائی دی اور ایسا محسوس ہوا جیسے کچھ جل رہا ہے
Sentence
 میں بہت ڈر گئی تھی اور  ہمارا گروپ بھی
Sentence
'ایک دوسری خاتون مسافر نے خبر رساں ادارے روئٹرز کو بتایا 'کیبن کا عملہ باہر آیا اور ہمیں سیٹ بیلٹ باندھنے کو کہا اور ہمیں پرسکون کرنے کی کوشش کی لیکن حقیقت یہ ہے کہ ہم بہت ڈر گئے تھے اور ہمیں اس بات کا کوئی آئیڈیا نہیں تھا کہ کیا ہو رہا ہے
Sentence
'دوسری جانب چین ایسٹرن ایئر لائنز نے ایک بیان میں کہا ہے کہ طیارے کے عملے نے انجن کی غیر معمولی صورت حال کا مشاہدہ کیا اور فوری طور پر سڈنی ایئرپورٹ پر واپس جانے کا فیصلہ کیا
Sentence
 