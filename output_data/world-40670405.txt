
Sentence
برطانیہ کی ایک پولیس فورس کے مطابق جنوبی ایشیا سے تعلق رکھنے والے سینکڑوں ہم جنس پرست مرد اور خواتین کی اُن کی مرضی کے خلاف مخالف جنس کے افراد سے شادیاں کروائی جا رہی ہیں
Sentence
ویسٹ مڈلینڈز پولیس کا کہنا ہے کہ اپنے ہی خاندان کی جانب سے مخالف جنس کے ساتھ شادی پر مجبور کرنے کی شکایت میں روز بہ روز اضافہ ہو رہا ہے
Sentence
برطانیہ میں جبری شادیاں روکنے کے لیے قائم خصوصی یونٹ کو پچھلے سال 30 ہم جنس پرست افراد کی جانب سے شکایات موصول ہوئیں
Sentence
 مگر اُن کا کہنا ہے کہ متاثرہ افراد کی تعداد اس سے کہیں زیادہ ہو سکتی ہے کیونکہ جنوبی ایشیائی برادری میں ہم جنس پرستی کو معیوب سمجھا جاتا ہے
Sentence
٭ ٭ اس بات کی تائید ہم جنس پرست افراد کے لیے کام کرنے والے فلاحی اداروں کی جانب سے جمع شدہ اعداد وشمار سے بھی ہوتی ہے جنھوں نے پولیس کو شکایات بھجوائیں
Sentence
جنوبی ایشیا سے تعلق رکھنے والے 22 ہم جنس پرست مرد اور خواتین نے بی بی سی کو بتایا کہ انھیں مختلف مواقعوں پر مخالف جنس کے افراد سے شادی کرنے کے لیے مجبور کیا گیا
Sentence
زیادہ تر کیسز میں مجبور کیے جانے والے افراد اس بات پر راضی ہونے کے لیے تیار ہو گئے کیونکہ وہ اپنے گھر والوں کو شرمندہ نہیں کرنا چاہتے تھے اور ان کی ساکھ متاثر نہیں کرنا چاہتے تھے
Sentence
ایک شخص جن کا فرضی نام رنجیپ ہے کا کہنا تھا کہ چند سال پہلے اُنھوں نے اپنے خاندان والوں کو بتایا کہ وہ ہم جنس پرست ہیں
Sentence
 اس پر ان کے والد نے ردعمل کا اظہار کرتے ہوئے کہا کہ وہ ایک عورت سے شادی کر لیں
Sentence
 رنجیپ کہتے ہیں کہ 'میں سکھ ہوں اور روایتی طور پر پرانی جنریشن کے لیے ہم جنس پرستی قابل قبول نہیں
Sentence
 میرے والد نے مجھے ایک عورت سے شادی کرنے کے لیے کہا کیونکہ اُن کے خیال میں اس سے میری ہم جنسی پرستی کا علاج  ہوجائے گا
Sentence
'تیس برس کے رنجیپ کا تعلق کونٹری سے ہے اُن کا مزید کہنا ہے کہ 'جذباتی دباؤ بہت زیادہ ہوتا ہے اور تکلیف دہ ہوتا ہے کیونکہ آپ اپنے گھر والوں کو شرمندہ نہیں کرنا چاہتے یہ کہہ کر کے آپ ہم جنس پرست ہیں
Sentence
 میں نے اپنے شریک زندگی کے ساتھ شادی کر لی مگر میرے والدین شادی میں شامل نہیں ہوئے
Sentence
'ان کا مزید کہنا ہے کہ وہ دو مختلف زندگیاں جی رہے ہیں اور پریشان ہیں کہ اُن کے والد انھیں اس صورت میں قبول نہیں کریں گے
Sentence
 رنجیپ نے کہا کہ 'میرا دل اس بات کو دیکھ کر ٹوٹ گیا ہے کہ میرے والد میری جنسی رغبت کو دیکھ کر دل برداشتہ ہیں
Sentence
'جبری شادی اُسے کہتے ہیں جس میں ایک یا دونوں فریقین کی مرضی کے خلاف شادی کی جائے جس میں دباؤ اور بدسلوکی کی جائے
Sentence
 برطانیہ میں یہ غیرقانونی ہے اور یہ مرد اورخواتین کے ساتھ تشدد کے ذمرے میں شامل کیا جاتا ہے
Sentence
ویسٹ مڈلینڈز پولیس کی ٹروڈی گٹنز کہتی ہیں کہ ہم جنس پرست برادری سے شکایات کرنے والوں کا تعلق زندگی کے مختلف شعبوں سے ہے
Sentence
اُن کا کہنا ہے کہ 'ہمارے پاس پڑھے لکھے  پیشہ ور افراد آتے ہیں جو انتہائی دباؤ میں ہوتے ہیں کیونکہ اُن سے توقعات وابستہ ہوتی ہیں کہ وہ اپنے خاندان کا نام خراب نہیں کریں گے
Sentence
'ان کا مزید کہنا تھا کہ 'ہم جنس پرستوں کے خلاف نفرت کے جذبات معاشرے کے کچھ حصوں میں عام ہیں اور ایسی جنسی رغبت رکھنے پر برادری سے روابط متاثر ہوتے ہیں
Sentence
 ایسے شخص پر شدید دباؤ ہوتا ہے اور وہ پریشانی اور تکلیف دہ حالت میں ہوتے ہیں کچھ کیسز میں تو ایسے لوگوں کے ذہنوں میں خود کشی کرنے کے خیالات بھی آتے ہیں
Sentence
'برطانوی وزارت خارجہ اور وزارت داخلہ نے جبری شادیاں روکنے کے لیے سنہ 2005 میں فورسڈ میرج یونٹ قائم کیا
Sentence
اعداد وشمار کے مطابق گذشتہ سال 30 ہم جنس پرست افراد جنھوں نے اس یونٹ سے رابطے کیے وہ اُن ایک ہزار چار سو اٹھائیس لوگوں میں شامل ہیں جنھوں نے اس یونٹ سے مدد مانگی
Sentence
 حکومت نے اس بات کا اظہار کیا کہ یہ ممکن ہے کہ ہم جنس پرست افراد کی تعداد کہیں زیادہ ہو سکتی ہے کیونکہ شکایت کرنے والوں سے اُن کی جنسی رغبت کے بارے میں باقاعدہ سوالات نہیں کیے گئے اور یہ کہ اُن کی جنسی رغبت جبری شادی کے لیے ذمہ دار تو نہیں
Sentence
یہ یونٹ اب ہم جنس پرستوں کے لیے کام کرنے والے اداروں کے ساتھ مل کر کام کر رہا ہے تاکہ متاثرین کو مدد مانگنے کے لیے آمادہ کیا جائے
Sentence
خاقان قریشی برمنگھم شہر میں ایک ادارہ چلاتے ہیں جس کا نام 'فائنڈنگ اے وائس' ہے اور یہ ادارہ ہم جنس پرست جنوبی ایشیائی افراد کی مدد کرتا ہے
Sentence
وہ خود مسلمان ہیں اور اُنھوں نے اپنے گھر والوں کو 20 سال قبل اپنے ہم جنس پرست ہونے کے بارے میں بتایا تھا
Sentence
 اب وہ اپنے گھر والوں سے بات نہیں کرتے انھوں نے کہا کے 'میرے ایک رشتہ دار نے مجھے کہا کہ اگر میرا بیٹا مجھے یہ بتائے کہ وہ ہم جنس پرست ہے تو میں اُسے قتل کردوں
Sentence
'خاقان نے مزید کہا کہ 'یہ پرانے رسم و رواج ہیں جن سے مجھے ڈر لگتا ہے کیونکہ مجھے ہم جنس پرست کے طور پر اعلانیہ معاشرہ میں شامل ہوئے 20 سال گزر چکے ہیں مگر اب بھی ان نظریوں میں تبدیلی نہیں آئی
Sentence
 نوجوان نسل کو بہ ہمت ہونا پڑے گا اور ہم جنس پرستی کے خلاف نفرت کو رد کرنا ہوگا ورنہ حالات نہیں بدلیں گے
Sentence
'بلیک برن نامی شہر میں مقیم امام سلیم سادات کا کہنا ہے کہ ہم جنس پرست افراد سے عزت سے پیش آنا چاہیے اور ان سے انسان پسند رویہ برتنا چاہیے
Sentence
امام سادات نے کہا کہ 'اسلام قطعی طور پر جبری شادی کے خلاف ہے
Sentence
‘ اسی موضوع پر بات کرتے ہوئے انھوں نے مزید کہا کہ 'یہ بہت اہم ہے کہ ہم نوجوان نسل کے خیالات جن میں جنسی رغبت کے معمالات شامل ہیں ان میں حساس رویہ اپنائیں اور ان کی مناسب مدد کریں تاکہ ان کی پرورش ہو اور وہ تندرست ہوں اور معاشرے کا حصہ بنیں
Sentence
' 