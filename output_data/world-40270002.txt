
Sentence
پولیس کا کہنا ہے کہ لندن کے مغربی علاقے شمالی کینسنگٹن میں ایک 24 منزلہ رہائشی عمارت میں آتشزدگی کے واقعے میں ہلاک ہونے والوں کی تعداد بڑھ کر 12 ہو گئی ہے
Sentence
 خدشہ ظاہر کیا جا رہا ہے کہ مرنے والوں کی تعداد میں اضافہ ہو سکتا ہے
Sentence
حکام کے مطابق آتشزدگی سے متاثر ہونے والے 60 افراد کو ہسپتالوں میں داخل کروایا گیا ہے
Sentence
عینی شاہدین کے مطابق کہ عمارت میں پھنسے ہوئے لوگوں کی چیخیں سنی گئی ہیں اور وہ اپنے بچوں کو بچانے کے لیے فریادیں کر رہے تھے
Sentence
ٹریزا مے کا کہنا ہے کہ اس واقعے کی مکمل تحقیقات کی جائے گی اور ’اس حادثے کے نتیجے میں جو خامیاں سامنے آئیں گی اسے دور کیا جائے گا
Sentence
‘ فائر بریگیڈ نے بڑی تعداد میں لوگوں کو عمارت سے نکالا ہے لیکن لندن کے میئر صادق خان کا کہنا ہے کہ ابھی تک بڑی تعداد میں لوگ 'لاپتہ' ہیں
Sentence
چوبیس منزلہ عمارت میں آگ بھڑکنے کے دس گھنٹوں بعد بھی ابھی تک آگ پر مکمل طور پر قابو نہیں پایا جا سکا ہے اور عمارت کے منہدم ہونے کا خدشہ ہے
Sentence
یہ آگ لیٹیمر روڈ پر واقع گرینفل ٹاور میں منگل کی شب سوا ایک بجے لگی اور آگ بجھانے والا عملہ کئی گھنٹے سے اس پر قابو پانے کی کوشش کر رہا ہے
Sentence
گرینفل ٹاور میں سینکڑوں افراد رہائش پذیر ہیں اور واقعے کے عینی شاہدین کا کہنا ہے کہ انھوں نے متعدد افراد کو اپنے گھروں میں پھنسے ہوئے دیکھا تھا
Sentence
عینی شاہدین کا یہ بھی کہنا ہے کہ انھوں نے عمارت میں ایسی روشنیاں دیکھی ہیں جن کے بارے میں کہا جا رہا ہے کہ وہ موبائل فونز اور ٹارچ کی روشنیاں ہو سکتی ہیں اور پھنسے ہوئے افراد کھڑکیوں سے باہر نکل رہے تھے
Sentence
لندن کے فائر ڈپارٹمنٹ کے مطابق آگ بجھانے کی کوششوں میں چالیس فائر انجن اور عملے کے دو سو ارکان حصہ لے رہے ہیں
Sentence
 لندن کی ایمبولینس سروس کا کہنا ہے کہ بدھ کی صبع مقامی وقت کے مطابق 6:15 پر ایمبولینس کے 20 رکنی عملے کو موقع پر بھیجا گیا
Sentence
لندن کے میئر صادق خان نے اسے 'بڑا واقعہ' قرار دیا ہے
Sentence
گریفنل ٹاور کی ساتوں منزل پر رہائش پذیر پال موناکر وہاں سے بھاگ جانے میں کامیاب رہے
Sentence
انھوں نے بی بی سی کو بتایا 'جب میں سیٹرھیوں سے نیچے اتر رہا تھا تو میں نے فائر فائیٹرز کو دیکھا جو ٹاور کی اوپر والی منازل کی جانب جا رہے تھے اور ان کی کوشش تھی جس طرح بھی ممکن ہو زیادہ سے زیادہ افراد کو عمارت سے باہر نکال لیں
Sentence
پال موناکر نے مزید بتایا کہ وہ آگ لگنے کی وجہ سے الرٹ ہوئے نہ کے فائر الارم سے لیکن نیچے گلی میں بہت سے لوگ جمع تھے جو چیخ رہے تھے کہ 'کودنا مت، کودنا مت
Sentence
'انھوں نے کہا 'ایمانداری کی بات یہ ہے کہ میں یہ نہیں جانتا کہ عمارت سے کتنے لوگوں نے چھلانگ لگائی لیکن میرے لیے اہم بات یہ ہے کہ عمارت میں موجود فائر الارمز نے اپنا کام نہیں کیا
Sentence
بی بی سی کے نامہ نگار اینڈی مور کا کہنا ہے 'ہم نے عمارت کا ملبہ گرتے ہوئے دیکھا، ہم نے دھماکوں اور شیشے ٹوٹنے کی آوازیں سنیں
Sentence
'لندن فائر بریگیڈ کے اسسٹنٹ کمشنر ڈین ڈالی کا کہنا ہے کہ 'فائر فائیٹرز بہت مشکل حالات میں آگ پر قابو پانے کا مشکل کام کر رہے ہیں
Sentence
'ان کا مزید کہنا تھا کہ یہ بہت بڑا اور سنجیدہ واقعہ ہے اور اس کے لیے ہم نے متعدد ذرائع اور خصوصی آلات کا استعمال کیا ہے
Sentence
چینل فور کے پروگرام امیزنگ سپیسز کے میزبان جارج کلارک نے ’ریڈیو فائیو لائیو‘ کو بتایا کہ ’میں راکھ سے ڈھکا جا رہا ہوں جو کہ بہت برا ہے
Sentence
‘ ان کا مزید کہنا تھا کہ ’میں عمارت سے صرف 100 میٹر دور ہوں اور میں راکھ سے ڈھک چکا ہوں
Sentence
‘’یہ بہت تکلیف دہ منظر ہے
Sentence
 میں نے کسی کو دیکھا ہے جو اپنی ٹارچ جلا کر عمارت کے اوپر والے حصے کو دیکھ رہا ہے لیکن وہ باہر نہیں جا سکتا ہے
Sentence
‘ایک عینی شاید ٹم ڈونی نے بی بی سی کو بتایا کہ ’عمارت کا ایک حصہ مکمل طور پر جل چکا ہے
Sentence
 یہ بہت برا ہے، بہت برا لگ رہا ہے
Sentence
 میں نے پہلے کبھی ایسا کچھ بھی نہیں دیکھا ہے
Sentence
 یہ بہت بڑی آگ کی طرح ہے
Sentence
‘صوفیہ جو اس عمارت سے 500 میٹر کے فاصلے پر تھیں، انھوں نے بتایا: 'بہت سے لوگ گلیوں میں جمع ہیں
Sentence
 میں آگ کے مزید شعلے اٹھتے دیکھ رہی ہوں اور لوگوں کو مدد کے لیے پکارتے سن رہی ہوں
Sentence
 پوری عمارت جل رہی ہے
Sentence
'کنسنگٹن اور چیلسی کونسل کے مطابق یہ عمارت 24 منزلہ ہے اور اس میں 120 فلیٹس ہیں
Sentence
 