
Sentence
چیمپیئنز ٹرافی کے فائنل میں روایتی حریف انڈیا کو ہرانے کے بعد وطن واپسی پر پاکستانی ٹیم کے کھلاڑیوں کا شاندار استقبال کیا گیا
Sentence
پلیئر آف دا ٹورنامنٹ حسن علی جب رات کے ڈھائی بجے لاہور کے علامہ اقبال ہوائی اڈے پر پہنچے تو انھیں پھولوں کے ہار پہنائے گئے اور ان کی گاڑی پر گلاب کی پتیاں نچھاور کی گئیں
Sentence
ہوائی اڈے پر لوگوں کی بڑی تعداد نے کھلاڑیوں کا پرتپاک استقبال کیا اور انھیں گلدستے پیش کیے گئے
Sentence
 صوبائی وزیر رانا مشہود استقبال کے لیے ہوائی اڈے پر موجود تھے
Sentence
قومی ٹیم کے بلےباز بابر اعظم، کی گاڑی بھی گلاب کی پتیوں سے ڈھک گئی
Sentence
 بابر اعظم نے فائنل میچ میں انڈیا کے خلاف 46 رنز کی اہم اننگز کھیلی تھی
Sentence
 اس موقعے پر سکیورٹی کے انتظامات لوگوں کی بڑی تعداد کی وجہ سے دھرے کے دھرے رہ گئے اور پرجوش شائقین لاؤنج کے اندر پہنچ گئے
Sentence
 دھکم پیل کی وجہ سے کھلاڑیوں کو صحیح طریقے سے گارڈ آف آنر بھی نہیں دیا جا سکا
Sentence
چیمپینز ٹرافی کی فاتح پاکستانی کرکٹ ٹیم کے کپتان سرفراز احمد جب ٹرافی کے ساتھ کراچی پہنچے تو نہ صرف کراچی کے ایئرپورٹ پر ان کا زبردست استقبال کیا گیا بلکہ ان کے گھر کے باہر ہزاروں کی تعداد میں شائقین نے ان کی آمد پر خوشی کا اظہار کیا
Sentence
سرفراز احمد اپنے ساتھی کرکٹر رومان رئیس کے ساتھ کراچی پہنچے
Sentence
 ہوائی اڈے پر گورنر سندھ محمد زبیر اور میئر کراچی وسیم اختر ان کے استقبال کے لیے موجود تھے
Sentence
ایئرپورٹ کے باہر بھی شائقین کی بڑی تعداد سرفراز احمد کی ایک جھلک دیکھنے کے لیے موجود تھی جو پاکستان زندہ باد کے نعرے لگارہے تھے
Sentence
ایئرپورٹ سے گھر پہنچنے میں سرفراز احمد کو دو گھنٹے لگ گئے کیونکہ ایئرپورٹ سے باہر سڑکوں  پر بھی لوگوں کی ایک بڑی تعداد انہیں خوش امدید کہنے کے لیے موجود تھی
Sentence
کپتان سرفراز احمد نے اس موقعے پر کہا کہ ’مجھے امید ہے کہ یہ فتح بھلائی نہیں جا سکے گی اور ہمیشہ یاد رکھی جائے گی
Sentence
‘ سرفراز احمد ٹرافی اپنے ساتھ لے کر آئے ہیں
Sentence
 ان کے استقبال کے لیے آنے والے شائقین ٹرافی دیکھ کر خوشی سے بےقابو ہو گئے
Sentence
سرفراز احمد کراچی کے علاقے بفرزون میں رہتے ہیں
Sentence
 پاکستانی ٹیم کی فائنل میں جیت کے بعد سے ہی ان کے گھر کے باہر شائقین اپنی خوشی کا اظہار کرنے کے لیے جمع ہوگئے تھے اور سرفراز احمد کی آمد سے پہلے ہی ان کے گھر اور گلی کو ان کی تصویر اور روشنیوں  سے سجا دیا گیا تھا
Sentence
سرفراز کی بالکنی میں آمد کے بعد شائقین نے جب ’موقع موقع‘ گانا شروع کیا تو سرفراز نے لہرا لہرا کر ان کا ساتھ دیا
Sentence
فائنل میچ کے مردِ میداں فخر زمان پشاور ہوائی اڈے پر اترنے کے بعد اپنی آبائی علاقے مردان پہنچے تو ان کا بھی پرجوش استقبال کیا گیا
Sentence
فخر زمان نے اس موقعے پر میڈیا سے بات کرتے ہوئے کہا کہ ’ہم اس ٹورنامنٹ میں آٹھویں نمبر پر تھے اور پھر اسے جیتنا ہمارے لیے بہت بڑی بات ہے اور ہمیں اس پر بہت فخر ہے
Sentence
 ہماری ٹیم میں ایسی ہم آہنگی تھی جیسے یہی ٹیم پچھلے دس پندرہ سال سے اکٹھی کھیل رہی ہے
Sentence
‘انھوں نے کہا کہ انھیں سب سے زیادہ خوشی ایشون کی پٹائی کر کے ہوئی کیوں کہ وہ بہت اچھا بولر ہے
Sentence
 