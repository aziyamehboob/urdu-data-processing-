
Sentence
ڈیجیٹل سینیما کے لیے کیمرے بنانے والی کمپنی ریڈ نے اب ایک ہولوگرافک سمارٹ فون متعارف کروایا ہے
Sentence
اس ہولوگرافک سمارٹ فون کو ’ہائیڈروجن ون‘ کا نام دیا گیا ہے اور ابتدا میں اس کے دو ورژن متعارف کرائے جا رہے ہیں
Sentence
 ایک ایلومینیئم سیٹ ہوگا جس کی قیمت 1195 ڈالر جبکہ دوسرا سیٹ ٹائٹینیئم ورژن ہے جس کی قیمت 1595 ڈالر تک ہو گی
Sentence
اس سمارٹ فون میں بھی گوگل کا اینڈروئیڈ آپریٹنگ سسٹم ہوگا اور اسے حاصل کرنے کے لیے آرڈرز کا سلسلہ جمعرات سے شروع کیا جا رہا ہے
Sentence
سمارٹ فونز کی صنعت کے ماہرین کو اس غیر متوقع اعلان پر حیرانی ہوئی ہے
Sentence
سی سی ایس انسائٹ کے تجزیہ کار بین وڈ کا کہنا ہے کہ ’میں بلاتکلف یہ کہنا چاہتا ہوں کہ میں اسے سمجھنے کی کوشش کر رہا ہوں
Sentence
 یہ ڈیوائس ایک مخصوص طبقے کے لیے ہے جو خوشی سے اس سمارٹ فون کو خریدنے کے لیے تیار ہوں گے
Sentence
‘ریڈ کمپنی انتہائی اعلیٰ کوالٹی کے کیمرے بنانے کے لیے جانی جاتی ہے اور ہالی وڈ کی بعض بڑی فلمیں جن میں گارڈیئنز آف دا گیلیکسی 2 جیسی فلموں کو اسی کمپنی کے بنائے گئے کامپیکٹ 8 کے کیمرے سے بنایا گیا
Sentence
تاہم کمپنی موبائل فون بنانے والی صنعتوں میں ابھی اپنا نام نہیں بنا سکی ہے، اور اسی وجہ سے تاحال کمپنی کی جانب سے بنائے گئے فیچرز کے بارے میں زیادہ معلومات نہیں ہیں
Sentence
کمپنی کے مطابق اس فون میں پروفیشنل ہائیڈروجن ہولوگرافک ڈسپلے ہوگا جس کے ذریعے روایتی ٹو ڈی، تھری ڈی اور انٹرایکٹو گیمز میں سوئچ کرنا بہت آسان ہوجائے گا
Sentence
تجزیہ کار بین وڈ نے بی بی سی کو بتایا اس ڈیوائس کے لیے سمارٹ فون کی مارکیٹ میں جگہ بنانا انتہائی مشکل اور اہم ہوگا