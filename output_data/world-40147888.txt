
Sentence
لندن میں سنیچر کی شب دہشت گردی کے دو واقعات میں چھ افراد کی ہلاکت اور 40 سے زیادہ کے زخمی ہونے کے بعد سکیورٹی سخت کر دی گئی ہے
Sentence
ان واقعات میں پہلے شہر کے مرکزی علاقے میں واقع لندن برج پر سفید رنگ کی ایک ویگن لوگوں پر چڑھ دوڑی اور پھر اس میں سوار حملہ آوروں نے پل کے قریب واقع بورو مارکیٹ میں موجود افراد پر چاقوؤں سے وار کیے
Sentence
عینی شاہدین نے بتایا کہ انھوں نے جائے وقوعہ کے قریب گولیاں چلنے کی آوازیں بھی سنی ہیں
Sentence
بی بی سی کی نامہ نگار ہولی جونز اس واقعے کے وقت لندن برج پر ہی موجود تھیں
Sentence
 ان کا کہنا ہے کہ 'ایک ویگن جسے ایک مرد چلا رہا تھا شاید 50 میل فی گھنٹہ کی رفتار سے چل رہی تھی
Sentence
 وہ میرے قریب سے گزرا اور کم از کم چار سے پانچ لوگوں کو کچل دیا
Sentence
'انھوں نے بتایا کہ وین نے راہگیروں کو ٹکر ماری اور اس کے بعد زخمی ہونے والے پانچ افراد کو طبی امداد فراہم کی گئی ہے
Sentence
نامہ نگار کا کہنا ہے کہ وین مرکزی لندن سے آرہی تھی اور اس کا رخ دریا کے جنوب کی طرف تھا
Sentence
ہولی جونز کے مطابق زخمیوں میں سے چار شدید زخمی تھے
Sentence
 بعدازاں نامہ نگار نے یہ بھی اطلاع دی کہ انھوں نے دیکھا کہ جائے وقوعہ پر پولیس ایک شخص کو گرفتار کر رہی تھی
Sentence
انھوں نے کہا کہ ایک فرانسیسی خاتون بھی زخمیوں میں شامل ہیں جن کا کہنا تھا کہ وہ نہیں جانتی کہ ان کے ساتھ موجود مزید دو افراد کہاں گئے
Sentence
برو مارکیٹ کی پورٹر پب میں موجود ایک سکیورٹی گارڈ نے نام ظاہر نہ کرنے کی شرط پر بتایا کہ انھوں نے تین افراد کو دیکھا جن میں سے ایک کے ہاتھ میں بڑا سا چاقو تھا اور وہ لوگوں کو مارتے جا رہے تھے
Sentence
 ان کا کہنا تھا کہ حملے کا نشانہ بننے والوں میں ایک نوجوان لڑکی بھی تھی
Sentence
کومی ڈی کوسٹا برو مارکیٹ میں اپنی دو دوستوں کے ہمراہ تھیں
Sentence
بی بی سی سے گفتگو کرتے ہویے انھوں نے بتایا کہ 'ٹیکسی ڈرائیور نے مارکیٹ کی جانب گاڑی کو موڑا اور ہم فائرنگ کے درمیان وہاں پھنس گئے
Sentence
 ہم گلی میں جا رہے تھے لیکن مڑ نہیں سکتے تھے
Sentence
'ان کا کہنا تھا کہ دو لوگ زمین پر پڑے ہوئے تھے اور دو یا تین ان کے اوپر جھکے ہوئے تھے
Sentence
'50 کے قریب پولیس اہلکاروں نے ہم پر اپنی گنیں تان لیں
Sentence
 ہم نے ہاتھ اوپر کر لیے
Sentence
 ہم باہر نکلنے کی کوشش کر رہے تھے تاکہ وہ ہمیں جانے دیں
Sentence
'ایک شخص ریسٹورنٹ سے نکلا
Sentence
 اس نے اپنی گردن ہر نیپکن رکھا ہوا تھا جس سے خون ٹپک رہا تھا
Sentence
 ایک اور شخص وہاں زمین پر پڑا ہوا تھا لیکن مجھے نہیں معلوم کہ وہ مر چکا تھا یا خطرے سے باہر تھا
Sentence
'دو بار ہمیں گاڑی میں بیٹھے بیٹھے اردگرد ہونے والی فائرنگ سے بچنے کے لیے جھکنا پڑا
Sentence
نتالی اور بین اس وقت برو مارکیٹ سے گزر رہے تھے اور وہ بھی عینی شاہدین میں شامل ہیں
Sentence
 بی بی سی فور سے گفتگو میں بین نے بتایا: 'میں نے ایک شخص کو سرخ لباس میں دیکھا جس کے پاس بڑا سا چاقو تھا، مجھے اس کی لمبائی معلوم نہیں، شاید 10 انچ ہو گی
Sentence
 وہ ایک شخص پر وار کر رہا تھا
Sentence
 اس نے اس پر تین مرتبہ وار کیا
Sentence
'ان کا کہنا تھا کہ انھوں نے گولیاں چلنے کی بھی آواز سنی
Sentence
ایلکس شیلم اپنے دوستوں کے ہمراہ مڈلارک پب میں موجود تھے جو کہ لندن برج کے نیچے واقع ہے
Sentence
 انھوں نے بتایا کہ دس بجے کے قریب ایک خاتون پب میں داخل ہوئیں اور مدد کی درخواست کی
Sentence
انھوں نے بتایا کہ خاتون زخمی تھیں اور ان کی گردن سے بہت زیادہ خون بہہ رہا تھا
Sentence
 'بظاہر ایسا لگتا تھا کہ ان کا گلا کاٹا گیا ہے
Sentence
'پب کے باہر ایمرجینسی سروس کے اہلکار لوگوں کو طبی امداد فراہم کر رہے تھے
Sentence
 'ہم سے کہا گیا تھا کہ ہم مسلح پولیس کے ساتھ چلیں
Sentence
'ایک عینی شاہد روبی لندن برج پر بیروبواے اور بینکر پب کے سامنے ایک ٹیکسی میں بیٹھے تھے
Sentence
 انھوں نے بی بی سی کو بتایا: میں 30-20 افراد کو تیزی سے پب میں گھستے دیکھا اور پانچ سیکنڈ بعد ایک بڑی سفید وین پٹری پر چڑھ آئی
Sentence
دو تین لوگ اس میں سے کودے
Sentence
 پہلے مجھے لگا کہ یہ کوئی ٹریفک کا معاملہ ہے اور لوگ گاڑی سے کودے ہیں کہ کہیں کوئی زخمی تو نہیں ہو گیا ہے لیکن میں نے دیکھا کہ وہ بہت جارحانہ نظر آ رہے تھے
Sentence
اس کا دوست جوش چند سیکنڈ کے بعد پب سے نکلا تو اس نے دیکھا کہ لوگ برو مارکیٹ سے لندن برج کے ساتھ بھاگ رہے ہیں
Sentence
 ایک لڑکا دوڑتا ہو گزرا اور میں نے سنا وہ کہہ رہا تھا اس کے ہاتھ میں چاقو ہے، وہ لوگوں کو چاقو مار رہا ہے