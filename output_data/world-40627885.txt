جیکب فگر اگر آج زندہ ہوتے تو وہ بل گیٹس، مارک زكربرگ، وارن بفیٹ اور كارلوس سلم یعنی دنیا کے چار بڑے امرا سے زیادہ دولت مند ہوتےجیکب کے سوانح نگار اور وال سٹریٹ جنرل کے سابق مدیر گریگ سٹائنمیٹز کے مطابق، اس جرمن بینکر اور تاجر کو 'دی رچ ون' پکارا جاتا تھا یہ سنہ 1459 سے 1525 کے درمیان کا زمانہ تھاجیکب نے اس دور میں آج کے 400 ارب امریکی ڈالر کمائے گریگ نے سنہ 2015 میں جیکب کو اپنی کتاب 'دی ریچسٹ مین ھو ایور لِوڈ' میں تاریخ کا سب سے امیر آدمی قرار دیا ہے  ٭ ٭ ٭ لیکن ان کے اس دعوے پر سوال کھڑے کیے جا سکتے ہیںبی بی سی ورلڈ سے بات کرتے ہوئے گریگ نے کہا: جیکب بے شک دنیا میں اب تک کے سب سے طاقتور بینکر تھےگریگ بتاتے ہیں: جیکب نشاۃ الثانیہ کے دور میں زندگی بسر کر رہے تھے اس وقت کی دنیا کو دو طاقتیں، سلطنت روم اور پوپ چلاتے تھے جیکب فگر ان دونوں کو پیسے فراہم کرتے تھےتاریخ میں ایسا کوئی شخص نہیں ہوا، جس کے پاس اس قدر سیاسی طاقتیں ہوںفگر نے یہ طے کیا کہ سپین کے بادشاہ چارلس اول کو روم کا بادشاہ ہونا چاہیے اور چارلس پنجم کے طور پر انھیں کامیابی بھی ملیچارلس پنجم نے نئی دنیا کو اپنی کالونی بنایا اگر وہ اقتدار میں نہ آتے تو دنیا ویسی نہ ہوتی، جیسی آج ہےاس دور کے امرا میڈیكی، سیزر اور لسریزیا بورگيا برادران کے بارے میں بہت سے لوگ جانتے ہیں اس طرح یہ سوال  اٹھتا ہے  کہ فگر کے بارے میں کم لوگوں کو ہی علم ہےگریگ اس کی وجہ بتاتے ہیں: 'ایسا اس لیے تھا کیونکہ فگر جرمن تھے اور وہ انگلش بولنے والی دنیا کے درمیان پہچانے نہیں گئے'میں برلن میں وال سٹریٹ جنرل کا بیورو چیف تھا میں نے کئی بار فگر کا نام سنا تھا لیکن مجھے انگلش میں ان کے بارے میں پڑھنے کے لیے کچھ نہیں ملادنیا فگر کے بارے میں شاید اس لیے بھی کم جانتی ہے، کیونکہ وہ رنگین مزاج نہیں تھے جیسا کہ اس دور کے امیروں کے لیے یہ معمول کی بات تھیفگر نے کبھی سیاسی آفس قائم کرنا یا پوپ بننا نہیں چاہا نہ ہی فگر کو عمارتیں بنوانے کا شوق تھا انھوں نے نہ ہی نشاۃ الثانیہ کے کسی آرٹسٹ کو سپانسر کرنے کا کام کیافگر کا سب سے زیادہ مشہور کام 'فگرائی' ہے یعنی ایک سماجی ہاؤسنگ پراجیکٹ، جسے انھوں نے جنوبی جرمنی کے آگزبرگ میں قائم کیا تھافگر کا یہ کام اب بھی جرمنی میں مشہور ہے کیونکہ یہاں رہنے والے لوگ اب بھی سال کا کرایہ تقریباً ایک امریکی ڈالر دیتے ہیںگریگ بتاتے ہیں: 'بینکر اس دور میں ذرا چھپ کام کرنا پسند کرتے تھےلیکن اس کا یہ قطعی مطلب نہیں ہے کہ جیکب فگر اپنی نشانیاں چھوڑ کر نہیں گئے ان کے اثرات آج بھی محسوس کیے جا سکتے ہیں حالانکہ اس حقیقت کو جھٹلایا نہیں جا سکتا کہ کم لوگ ہی انھیں جانتے ہیںفگر کے دور میں اقتصادی سرگرمیاں بہت چھوٹے پیمانے پر ہوتی تھیں امیر اپنی زمین اور کسانوں کے کاموں پر منحصر رہتے کسانوں کو اپنی محنت کے بدلے میں سکیورٹی ملتی تھیفگر نے قرض ادائیگی کے بدلے مائننگ رائٹس یعنی کان کنی کے حقوق حاصل کر لیے اور تانبے اور چاندی کے کاروبار پر اجارہ داری حاصل کر لیاس کے علاوہ فگر نے مصالحے کا کاروبار کیا فگر سرمایہ داری کے بانیوں میں سے ایک تھے2فگر یہ جانتے تھے کہ ذرائع ابلاغ کی کتنی اہمیت ہے وہ اطلاعات اپنے مقابل سے پہلے حاصل کرنا چاہتے تھےاس کے لیے فگر نے دوسرے شہروں سے کاروبار اور سیاست سے منسلک خبریں لانے والوں کو پیسے دینا شروع کیےفگر کے بعد کے لوگوں نے یہ روایت جاری رکھی اور فگر نیوز لیٹر کی ابتدا کی اسے تاریخ کے ابتدائی اخباروں میں سے ایک سمجھا جاتا ہے3 میڈیكی کے پاس بینک تھے لیکن کیتھولک چرچ سود کی اجازت نہیں دیتے تھے کیونکہ ان کے نزدیک سود خوری جائز نہیں تھیفگر نے پوپ لیو پنجم سے رابطہ کیا اور ان سے پابندی ہٹانے کا مطالبہ کیا فگر نے یہ تجویز پیش کی کہ جو لوگ آگزبرگ کے بینک میں روپے جمع کرائیں گے، انھیں سالانہ پانچ فیصد سود دیا جائے گا4 فگر اس وقت 33 سال کے تھے جب کولمبس نے امریکہ دریافت کیا گیا تھافگر ان چند فائننسروں میں سے ایک تھے جنھوں نے دنیا کے سفر پر نکلنے والے فرڈینینڈ ميگلن کے اخراجات برداشت کیے