لندن میں ہونے والی ایک تقریب میں جنوبی افریقہ کی گلوبل ٹی20 لیگ کی آٹھ ٹیموں کا اعلان کیا گیا، جن میں سے صرف دو کے مالکان کا تعلق جنوبی افریقہ سے ہے پاکستان سپر لیگ کی دو فرینچائزز کے مالکان بھی اس موقعے پر موجود تھے اور انھوں نے بھی ایک ایک ٹیم خرید لی پشاور زلمی کے مالک جاوید آفریدی نے بینونی کی ٹیم، جب کہ لاہور قلندرز کے فواد رانا نے ڈربن کی ٹیم خریدیگذشتہ روز پشاور زلمی کے کپتان ڈیرن سیمی نے ایک ٹویٹ کی تھی جس میں کہا گیا تھا کہ 'آج ایک بڑی خبر آنے والی ہے جاوید آفریدی، زلمی کے مداحوں کو زیادہ انتظار نہ کرواؤ' سیمی نے اس ٹویٹ میں #ZalmiGoesGlobal کا ہیش ٹیگ استعمال کیا تھااس کے علاوہ کولکتہ نائٹ رائیڈرز کے مالک شاہ رخ خان نے بھی ایک ٹیم خریدی جس کا تعلق کیپ ٹاؤن سے ہے یاد رہے کہ شاہ رخ خان اس کے علاوہ ویسٹ انڈیز کی ٹرینیڈاڈ فرینچائز کے بھی مالک ہیںاس کے علاوہ انڈین پریمیئر لیگ کی ٹیم دہلی ڈیئر ڈیول کی مالک کمپنی جی ایم آر نے جوہانسبرگ کی ٹیم کے حقوق حاصل کر لیے  فی الحال یہ واضح نہیں ہے کہ ان ٹیموں میں کون سے بین الاقوامی کھلاڑی شامل ہوں گے تاہم کرکٹ ساؤتھ افریقہ کے صدر کرس نینزانی نے امید ظاہر کی کہ اس ایونٹ کو بین الاقوامی تعاون حاصل ہو گا انھوں نے تقریب سے خطاب کرتے ہوئے کہا: 'ہم تمام کرکٹ بورڈز کا شکریہ ادا کرتے ہیں اور امید رکھتے ہیں کہ وہ ہماری اسی طرح سے مدد کریں گے جیسے ہم نے ان کی لیگز کی مدد کی ہے ہمیں توقع ہے کہ وہ اسے کامیاب بنانے میں ہمارا ساتھ دیں گے'یہ ٹورنامنٹ نومبر میں شروع ہو گا 