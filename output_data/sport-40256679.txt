
Sentence
انگلینڈ اور ویلز میں جاری چیمپیئنز ٹرافی میں پاکستان اور سری لنکا کے مابین ہونے والا میچ انڈیا اور پاکستان دونوں ہی ممالک میں ٹوئٹر پر موضوع بحث رہا
Sentence
پاکستان نے میچ میں تین وکٹوں سے کامیابی حاصل کی اور سیمی فائنل میں پہنچنے والی چوتھی ٹیم بنی
Sentence
 اس طرح اب اس کا مقابلہ گروپ اے کی سرفہرست ٹیم انگلینڈ سے بدھ کو کارڈف میں ہوگا
Sentence
٭ ٭ سوشل میڈیا میں جہاں سری لنکا کی خراب فیلڈنگ گرما گرم بحث کا موضوع رہی وہیں انڈیا اور پاکستان کے ایک بار پھر آمنے سامنے ہونے کے امکانات پر بھی بات ہو رہی ہے
Sentence
انڈیا اور پاکستان اگر اپنے اپنے سیمی فائنلز مقابلے جیت لیتے ہیں تو فائنل انھی کے درمیان ہو گا
Sentence
ساز صادق نامی ایک ٹویٹر صارف نے لکھا: 'سری لنکا اور پاکستان دونوں ہی میچ ہارنے کی پوری کوشش کر رہے تھے
Sentence
'جبکہ میر انشا نے لکھا: 'سری لنکا خود ہی پاکستان کو سیمی فائنل میں بھیجنے کی کوشش کر رہا تھا
Sentence
 کتنی پیاری بات ہے
Sentence
'انڈیا پاکستان کے فائنل میں آنے کے امکانات پر بہت سے لوگ پہلے سے بھی بات کرتے آ رہے ہیں لیکن پیر کی شب پاکستان کے سیمی فائنل میں جاتے ہی لوگوں کی توقعات میں اضافہ نظر آیا
Sentence
کئی ٹوئٹر ہینڈل سے یہ بات سامنے آئی: 'چیمپئنز ٹرافی کے فائنل میں انڈیا اور انگلینڈ کا مقابلہ ہوا تو وہ لگان ہو گا اور اگر انڈیا اور پاکستان مد مقابل ہوئے تو غدر ہو گا
Sentence
'خیال رہے کہ 'لگان' اور 'غدر' دونوں بالی وڈ فلمیں ہیں جن میں انڈیا انگلینڈ اور پاکستان سے مقابلہ کرتا ہے
Sentence
سری لنکا کے سٹار بولر لستھ ملنگا کی گیند پر پاکستانی کپتان سرفراز احمد کے دو کیچ ڈارپ کیے جانے پر ملنگا ناراض نظر آئے
Sentence
سمپت بنداروپلّی نے لکھا کہ 'شاید لستھ ملنگا نے آج اپنے کیریئر کے سارے جذبات اس میچ میں ظاہر کر دیے
Sentence
'تھیسارا پریرا نے سرفراز احمد کا کیچ چھوڑا اور بعد میں سرفراز نے پاکستان کو فتح سے ہمکنار کیا
Sentence
اسی لیے سری لنکائی ٹیم کے پرستار، پریرا سے بھی خاصے خفا نظر آئے
Sentence
مونیکا نے لکھا ہے کہ'سب سے خراب فیلڈنگ متعدی ہوتی ہے
Sentence
 وہ ایک دوسرے کے ساتھ کھیلنے سے پھیلتی ہے
Sentence
'روفل گاندھی ٹوئٹر ہینڈل سے ایک شخص نے لکھا 'یعنی اب انگلینڈ کا مقابلہ 1947 سے قبل کے غیر منقسم ہندوستان سے ہے
Sentence
'ان کا اشارہ انڈیا، پاکستان اور بنگلہ دیش تینوں ٹیموں کے سیمی فائنل میں پہنچنے کی جانب تھا