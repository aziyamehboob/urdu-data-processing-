
Sentence
انڈیا کے ذرائع ابلاغ کے مطابق قازقستان کے دارالحکومت آستانہ میں وزیراعظم نواز شریف کی اپنے انڈین ہم منصب نریندر مودی سے غیر رسمی ملاقات ہوئی ہے
Sentence
ابھی تک دونوں ممالک کی جانب سے سرکاری طور پر اس ملاقات کے بارے میں کوئی تفصیلات جاری نہیں کی گئی ہیں
Sentence
٭ ٭  خیال رہے کہ دونوں رہنما شنگھائی تعاون تنظیم کے سربراہ اجلاس میں شرکت کے لیے آستانہ میں موجود ہیں
Sentence
جمعے کو شنگھائی تعاون تنظیم کے سربراہ اجلاس میں دونوں ممالک کو مکمل رکنیت دی جائے گی
Sentence
انڈین اخبار انڈیا ٹو ڈے اور ہندوستان ٹائمز نے ذرائع کے حوالے سے بتایا ہے کہ وزیراعظم نریندر مودی اور وزیراعظم نواز شریف کی مختصر ملاقات جمعرات کی شام کو قزاقستان کے صدر نور سلطان نذر بائیوف کی جانب سے دیے جانے والے اعشائیے کے موقع پر رہنماؤں کے لیے مختص لاؤنج میں ہوئی
Sentence
انڈین اخبارات نے ذرائع کے حوالے سے بتایا ہے کہ دونوں رہنماؤں نے مصافحہ کیا اور ایک دوسرے کی خیریت دریافت کی جبکہ وزیراعظم نریندر مودی نے وزیراعظم نواز شریف سے ان کی والدہ اور خاندان کی خیریت بھی دریافت کی
Sentence
انڈیا ذرائع کے مطابق اس ملاقات کے بعد دونوں رہنما تقریب میں ایک میز کی بجائے الگ الگ بیٹھے
Sentence
خیال رہے کہ دونوں رہنماؤں کے درمیان اجلاس کے موقع پر رسمی ملاقات طے نہیں ہے
Sentence
دونوں رہنماؤں کے درمیان یہ ملاقات ایک ایسے وقت ہوئی ہے جب دونوں ممالک کے درمیان تعلقات متنازع کشمیر کی صورتحال، لائن آف کنٹرول پر فائرنگ کے واقعات اور انڈین جاسوس کلبھوشن یادیو کی وجہ سے  کشیدہ ہیں
Sentence
خیال رہے کہ اپریل میں انڈیا کے ارب پتی صنعت کار سجّن جندل نے اپنے چند دوستوں اور رشتہ داروں کے ہمراہ پاکستان  کے سیاحتی مقام مری میں وزیر اعظم نواز شریف سے ملاقات کی تھی
Sentence
 اس ملاقات کے بارے میں قیاس آرائیاں کی گئی تھیں کہ شاید اس میں شنگھائی تعاون تنظیم کے اجلاس کے موقع پر وزیراعظم نواز شریف کی اپنے انڈین ہم منصب سے ملاقات کے بارے میں بات کی گئی ہو
Sentence
 دفتر خارجہ نے اس غیر رسمی ملاقات کو نجی قرار دیتے ہوئے اس پر بات کرنے سے انکار کیا تھا جبکہ وزیراعظم کی صاحبزادی مریم نواز شریف نے اس بارے میں میڈیا میں ہونے والی چہ مہ گوئیوں کے جواب میں ٹوئٹر پر اپنے پیغام میں کہا تھا کہ سجن جندل وزیراعظم نواز شریف کے پرانے دوست ہیں اور دو دوستوں کی ملاقات کو غلط رنگ نہ دیا جائے