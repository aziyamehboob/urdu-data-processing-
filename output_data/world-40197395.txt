 ایگزٹ پولز کے مطابق برطانیہ میں جمعرات کو ہونے والے عام انتخابات میں کنزرویٹو پارٹی سب سے زیادہ سیٹیں حاصل کر سکتی ہے لیکن شاید حکومت بنانے کے لیے اکثریت حاصل نہ کر سکےبرطانیہ میں عام انتخابات کے لیے پولنگ ختم ہوگئی ہے اور ووٹوں کی گنتی جاری ہے پولنگ سٹیشنز پر کیے گئے سروے کے مطابق ووٹوں کی گنتی کے بعد کنزرویٹو پارٹی 314 سیٹیں حاصل کر سکتی ہےسروے کے مطابق لیبر پارٹی 266، لیبرل ڈیموکریٹس 14، سکاٹش نیشنل پارٹی 34 اور یو کِپ کوئی کے کوئی بپی سیٹ نہ جیتنے کا امکان ہے یہ سروے بی بی سی، آئی ٹی وی اور سکائی کے لیے کیا گیا تھابرطانوی عوام نے اس الیکشن میں پارلیمان کے ایوان زیریں یعنی دارالعوام کے لیے 650 ارکان منتخب کرنے کے لیے ووٹ ڈالے جمعرات کو برطانیہ میں عوام نے نئی حکومت کے قیام کے لیے اپنا حقِ رائے دہی کا استعمال کیاپولنگ کا آغاز برطانوی وقت کے مطابق صبح سات بجے ہوا اور یہ رات دس بجے تک جاری رہا پورے  ملک میں ان انتخابات کے لیے 40 ہزار پولنگ مراکز قام کیے گئے تھےکسی سیاسی جماعت کو ان انتخابات میں اکثریت حاصل کرنے کے لیے دارالعوام کی کم از کم 326 سیٹیں جیتنا ضروری ہیں اس بار تقریباً چار کروڑ 69 لاکھ افراد رجسٹرڈ ووٹرز تھے جبکہ سنہ 2015 کے عام انتخاب میں رجسٹرڈ ووٹرز کی تعداد چار کروڑ 64 لاکھ تھیان انتخابات میں ایک بار پھر کنزرویٹو پارٹی اور لیبر پارٹی کے درمیان سخت مقابلہ ہے بعض ووٹر ڈاک کے ذریعے اپنا ووٹ پہلے ہی ڈال چکے تھے گذشتہ عام انتخاب میں 16 فیصد سے بھی زیادہ لوگوں نے ڈاک کے ذریعے اپنا ووٹ ڈالا تھا  2015 کے انتخاب میں، جب کنزرویٹیو پارٹی نے 331 سیٹیں حاصل کی تھیں، ووٹنگ کی شرح  فیصد تھی شام دس بجے تک ووٹ ڈالنے کا وقت ہے لیکن حکام کے مطابق جو افراد اس وقت تک قطار میں لگ چکے ہوں گے انھیں دس بجے کے بعد بھی ووٹ ڈالنے کی اجازت ہوگی ووٹنگ مکمل ہونے کے فوراً بعد ووٹوں کی گنتی کا عمل شروع ہوجائے گا اور امکان اس بات ہے کہ بعض حلقوں کے نتائج رات کو ہی آ جائیں گے تاہم مکمل نتائج جمعے کی دوپہر تک سامنے آئیں گے