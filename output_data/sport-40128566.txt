
Sentence
ہدف تھا 342 رنز، اور حسب معمول پاکستان 100 رنز پہلے ہی اپنی آٹھ وکٹیں گنوا چکا تھا
Sentence
 عموماً جب پاکستان ٹیم پر ایسی کیفیت طاری ہوتی ہے تو عوام الناس ٹی وی بند کر کے زندگی کے دیگر اسرار و رموز پر غور کرنا بہتر سمجھتے ہیں
Sentence
 لیکن چونکہ یہ میچ محض ایک وارم اپ گیم تھی، اس لیے ٹی وی پہ نشر نہیں کیا جا رہا تھا
Sentence
بنگلہ دیش کے خلاف اس وارم اپ میچ میں پاکستان کو جیت کے لیے آخری 51 گیندوں پر 100 رنز درکار تھے
Sentence
 کوئی مستند بیٹسمین کریز پہ موجود نہیں تھا
Sentence
 زیادہ سے زیادہ یہی امید کی جا سکتی تھی کہ پاکستان شاید پورے اوورز کھیل جائے
Sentence
 لیکن پھر کچھ ایسا ہوا کہ اچانک پاکستان جیت گیا
Sentence
 اور اس جیت کے معمار تھے نوجوان آل راونڈر فہیم اشرف، جنہوں نے 34 گیندوں پہ 66 رنز بنا کر ایک انہونی فتح پاکستان کی جھولی میں ڈال دی
Sentence
 یہ چیمپیئنز ٹرافی میں پاکستان کے سفر کا آغاز تھا
Sentence
 کپتان سرفراز احمد کہتے ہیں کہ ان کی ٹیم آئی سی سی رینکنگ میں آٹھویں نمبر پر ہے، سو  ہے
Sentence
 بظاہر یہ بیان خاصا مایوس کن ہے کہ ٹورنامنٹ شروع ہونے سے پہلے ہی ایک کپتان اپنی ٹیم کی کیفیت کے بارے میں ایسا کہے مگر مصباح الحق کے خیال میں سرفراز کا یہ بیان محض ٹیم سے پریشر ہٹانے کے لیے ہے، ورنہ رینکنگ سے قطع نظر اس نوجوان ٹیم میں بھرپور صلاحیت ہے کہ وہ کسی بھی ٹیم کو ہرا سکے
Sentence
اس میں شبہ نہیں کہ تین چار کھلاڑیوں کے علاوہ یہ ٹیم سبھی نو آموز لڑکوں پر مشتمل ہے مگر مصباح سمجھتے ہیں کہ اتنے بڑے ایونٹ میں جہاں ناتجربہ کاری نقصان دہ ثابت ہو سکتی ہے وہیں اس کا یہ فائدہ بھی ہو سکتا ہے کہ نئے لڑکے ان بڑے میچز کو نارمل گیم سمجھ کر کھیلیں اور پریشر سے کوسوں دور رہیں
Sentence
پچھلے ایک سال میں پاکستان نے دو مختلف کپتانوں کی قیادت میں 16 ون ڈے میچز کھیلے اور صرف سات جیتے
Sentence
 ان میں سے بھی پانچ فتوحات اس ویسٹ انڈیز کے خلاف تھیں جو چیمپئنز ٹرافی کی دوڑ کا حصہ تک نہ بن پایا
Sentence
 اب پاکستان کو 30 ستمبر 2017 تک صرف تین ون ڈے میچز کھیلنے ہیں
Sentence
 چیمپیئنز ٹرافی کے یہ تینوں میچز اپنی جگہ تو اہم ہیں ہی مگر ورلڈ کپ کوالیفیکیشن کے تناظر میں دیکھا جائے تو یہ تین میچز پاکستان کے لیے زندگی موت کا سوال نظر آتے ہیں
Sentence
 اور طرہ یہ کہ اس سوال کا آغاز بھی اس حریف کے خلاف ہو رہا ہے جو بڑے ایونٹس کی تاریخ میں پاکستان پر واضح برتری رکھتا ہے
Sentence
 بھارت کا یہ سکواڈ پاکستان سے کہیں زیادہ میچور اور تجربہ کار ہے
Sentence
 اس کے مقابلے میں دیکھا جائے تو پاکستان خاصی کمزور ٹیم ہے
Sentence
 مگر جس میچ پر دنیا کی سانسیں اٹکی ہوتی ہیں، وہاں اکثر صرف ایک وکٹ یا ایک شاٹ ہی میچ کا رخ بدل دیتی ہے
Sentence
 اپنی تمام تر کمزوریوں کے باوجود پاکستان کے اس ڈریسنگ روم میں ابھی ایسے کھلاڑی موجود ہیں جو ایسا ایک لمحہ تخلیق کر سکیں
Sentence
 پاکستان کے لیے یہ ایونٹ یوں بھی زیادہ اہمیت کا حامل ہو چکا ہے کہ ورلڈ کپ 2015 کے بعد ہر ٹیم نے اپنے انداز سے ایک نیا آغاز کیا تھا
Sentence
 مثلاً انگلینڈ پہلے ہی راؤنڈ میں باہر ہوئی تھی لیکن گزشتہ دو برس میں وہی انگلینڈ اتنی مضبوط ٹیم بن چکی ہے کہ ویراٹ کوہلی بھی اسے چیمپیئنز ٹرافی کے لیے فیورٹ قرار دے رہے ہیں
Sentence
 اس دوران پاکستان نے بھی ایک نیا آغاز کیا تھا
Sentence
 مصباح کی ون ڈے سے ریٹائرمنٹ کے بعد اظہر علی کو کپتان بنایا گیا
Sentence
 ان کی کپتانی میں پاکستان پہلی بار بنگلہ دیش سے کلین سویپ ہوا
Sentence
 انگلینڈ اور آسٹریلیا سے بری طرح ہارا
Sentence
 بالآخر عوام کے پرزور اصرار پر انہیں ہٹا کر سرفراز کو کپتان بنا دیا گیا
Sentence
 اس میں شبہ نہیں کہ سرفراز ٹی ٹوئنٹی کے بہت اچھے کپتان ہیں مگر ون ڈے میں انہیں ابھی تک کپتانی کا زیادہ موقع نہیں ملا
Sentence
 اب جب کہ وہ تینوں فارمیٹس میں پاکستان کے کپتان بن چکے ہیں، ان پہ ذمہ داریوں کا بوجھ کہیں زیادہ بڑھ چکا ہے
Sentence
 ایسے میں چیمپیئنز ٹرافی جیسا بڑا ٹورنامنٹ ان کی قیادت کا پہلا امتحان ہو گا
Sentence
 چار جون کو جب سرفراز کی قیادت میں یہ ٹیم بھارت کے خلاف میدان میں اترے گی تو یہ وہ ٹیم ہو گی جو پچھلے دو سال میں شدید بحرانوں سے گزری ہے
Sentence
 بہرحال اس ٹیم کو ایک نیا آغاز کرنا ہے
Sentence
 اور وہی آغاز اگر بھارت جیسے روایتی حریف کے خلاف ہو جائے تو اور کیا چاہیے
Sentence
 خوش آئند بات یہ ہے کہ پاکستان جس طرح ون ڈے کرکٹ میں اپنی اپروچ بدلنا چاہ رہا تھا، اسے فہیم اشرف کی شکل میں ایسے ممکنہ آپشنز بھی ملنا شروع ہو گئے ہیں جو اس اپروچ کا بار اٹھا سکیں
Sentence
یہ تو نہیں کہا جا سکتا کہ سرفراز قوم کو عید کا تحفہ دے پائیں گے یا نہیں، مگر یہ امید ضرور کی جا سکتی ہے کہ پاکستان مثبت کرکٹ کھیلے گا اور ورلڈ کپ کوالیفیکیشن پر اٹھتے سوالات کا کوئی نہ کوئی جواب تو دے گا