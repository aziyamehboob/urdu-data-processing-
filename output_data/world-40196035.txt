
Sentence
برطانیہ میں عام انتخابات میں صرف چند گھنٹے باقی ہیں
Sentence
 یہ برطانیہ میں دہشت گردی کے حملوں اور ان کے اثرات کے تحت ہونے والے پہلے عام انتخابات نہیں ہوں گے کیونکہ اس پہلے بھی برطانیہ کو آئرش ریپبلکن آرمی - آئی آر اے سے کئی عشروں تک نبرد آزما ہونا پڑا تھا
Sentence
مانچیسٹر اور لندن میں ہونے والے دہشت گردی کے حالیہ واقعات کے بعد برطانوی معاشرے میں مذہب کی بنیاد پر تقسیم، حکومت کی طرف سے مسلمانوں کے ساتھ صحیح طرح اینگیج نہ کرنے اور انسداد دہشت گردی کی پالیسی مزید سخت کرنے جیسے معاملات انتخابی مہم کا ایجنڈا بن چکے ہیں
Sentence
٭ کنزرویٹو پارٹی کی سربراہ اور وزیراعظم ٹریزا مے کو حزب مخالف کی جماعتیں برطانیہ میں دہشت گرد حملوں کے بعد سکیورٹی کی ناکامی کا ذمہ دار قرار دے رہی ہیں اور ان کی پولیس فورس کی کمی کی پالسی کو تنقید کا نشانہ بنایا جا رہا ہے
Sentence
دوسری جانب لیبر پارٹی کے سربراہ جیریمی کوربن کے بارے میں ناقدین کا یہ کہنا ہے کہ وہ برطانیہ کو درپیش سکیورٹی چیلینجز سے نمٹنے کی صلاحیت ہی نہیں رکھتے
Sentence
یہ انتخابات ایسے ماحول میں ہو رہے ہیں جب مسلمانوں کے خلاف نفرت پر مبنی جرائم پر کام کرنے والی تنظیم 'ٹیل ما ما' کے مطابق مانچسٹر اور لندن میں ہونے والے دہشت گرد حملوں کے بعد مسلمانوں کے خلاف نفرت پر مبنی جرائم میں اضافہ دیکھا گیا ہے
Sentence
ان انتخابات میں تقریباً ہر سیاسی جماعت کی جانب سے تعلق رکھنے والے مسلمان امیدوار بھی میدان میں ہیں
Sentence
اور ان امیدواروں کے بقول سیاسی عمل میں حصہ لینے سے ہی برطانوی مسلمان خود کو درپیش چیلنجز کا مقابلہ کر سکتے ہیں
Sentence
بی بی سی اردو نے برطانوی انتخابات کی خصوصی کوریج میں تین بڑی جماعتوں کی پاکستانی نژاد خاتون رہنماؤں سے خصوصی گفتگو کی
Sentence
سعیدہ وارثی کے آباؤاجداد کا تعلق راولپنڈی کی تحصیل گجر خان سے ہے اور وہ حکمران کنزرویٹو پارٹی کی سابق چیئرپرسن ہونے کے علاوہ کابینہ کی پہلی مسلمان خاتون وزیر بھی رہ چکی ہیں
Sentence
 سعیدہ وارثی کے بقول چاہے وہ اپوزیشن لیبر پارٹی ہو یا کہ خود ان کی اپنی جماعت کنزرویٹو پارٹی، کوئی بھی جماعت مسلمانوں کے ساتھ انگیج کرنے میں ناکام رہی ہے
Sentence
 ان کے بقول 20-25 لوگوں کے ذریعے 30 لاکھ مسلمان کمیونٹی کے ساتھ اینگیج کرنے کو انگیجمنٹ نہیں کہا جا سکتا
Sentence
رائے عامہ کے جائزوں میں برتری صرف چند پوائنٹس تک محدود رہنے کے باوجود سعیدہ وارثی کو یقین ہے کہ انتخابات میں ان کی جماعت ہی اکثریت حاصل کرے گی
Sentence
روزینہ خان کے والد کا تعلق بھی پاکستان سے ہے اور وہ لندن کے مئیر صادق خان کے سابق حلقہ انتخاب ٹوٹنگ سے دوسری بار الیکشن لڑ رہی ہیں
Sentence
 اس سے پہلے وہ یہیں سے پارلیمان کی رکن منتخب ہوئی تھیں
Sentence
روزینہ خان کے مطابق وہ خود مکسڈ بیک گراؤنڈ سے تعلق رکھنے والی ٹوٹنگ کی عام سی لڑکی ہیں جن کی والدہ خاندان کا پیٹ پالنے کے لیے تین نوکریاں کرتی تھیں
Sentence
ان کا کہنا ہے کہ پاکستانی نژاد مسلمان خاتون کے لیے برطانوی سیاست میں مقام بنانا مشکل تو ہے لیکن وہ اپنی مثال دیتے ہوئے کہتی ہیں کہ وہ اپنے خاندانی اور نسلی پس منظر کو کبھی آڑے نہیں آنے دیتیں اور ان کی سیاست کی کامیابی یہی ہے
Sentence
روزینہ ایلن خان کے بقول ان انتخابات میں لیبر پارٹی کامیابی حاصل کرے گی کیونکہ لیبر ان جیسے عام برطانیوں کی پارٹی ہے جس نے یہ یقینی بنایا کہ ان جیسی غریب خاندان سے تعلق رکھنے والی لڑکی کیمبرج جیسی یونیورسٹی سے میڈیکل پڑھ کر ڈاکٹر بن سکے
Sentence
آمنہ احمد لاہور میں پیدا ہوئیں لیکن لندن میں پلی بڑھیں
Sentence
 وہ مغربی لندن کے سٹن اور چیم کے حلقے سے انتخاب لڑ رہی ہیں جہاں اصل مقابلہ ان کی جماعت لبرل ڈیموکریٹس اور کنزرویٹو پارٹی کے درمیان ہوتا ہے
Sentence
 گذشتہ انتخابات میں اس حلقے سے کنزرویٹو پارٹی کے امیدوار چند ہزار ووٹوں سے جیتے لیکن اس مرتبہ آمنہ احمد جیت کے لیے پر امید ہیں
Sentence
آمنہ احمد نے لیبر اور کنزرویٹو پارٹی دونوں کو تنقید کا نشانہ بناتے ہوئے کہا کہ صرف ان کی جماعت لبرل ڈیموکریٹس ہی اصولوں کی سیاست کر رہی ہے
Sentence
آمنہ احمد کے بقول لبرل ڈیموکریٹس وہ واحد پارٹی ہے جس نے عراق کی جنگ میں برطانیہ کے حصہ لینے کی مخالفت کی
Sentence
ان کا کہنا ہے کہ برطانوی مسلمان مین سٹریم سیاست میں زیادہ سے زیادہ حصہ لے کر اپنے مسائل نہ صرف حل کر سکتے ہیں بلکہ ایسا کرنے سے برطانوی عوام کو مسلمان کمیونٹی کو بہتر طور پر زیادہ سمجھنے میں مدد ملے گی