
Sentence
گذشتہ برس آٹھ جولائی کی شام مقبول مسلح رہنما برہان وانی کی ہلاکت نے انڈیا کے زیر انتظام کشمیر میں خوف اور خونریزی کی جو لہر برپا کردی وہ ایک برس گزر جانے کے باوجود جاری ہے
Sentence
  22 سالہ برہان وانی کی پہلی برسی پر علیحدگی پسندوں نے اُن کے آبائی قصبے ترال میں تعزیتی اجلاس کی کال دی تھی
Sentence
 لیکن ترال اور سرینگر کے علاوہ بیشتر اضلاع میں عوامی مارچ کو روکنے کے لیے جمعرات سے ہی سخت ترین سکیورٹی پابندیاں عائد کی گئیں ہیں
Sentence
 اندرونی ریل سروس معطل ہے اور انٹرنیٹ کو بھی محدود کردیا گیا ہے
Sentence
 برہان کو کوکر ناگ قصبے کے بم ڈورہ گاؤں میں ایک مختصر تصادم کے دوران دو ساتھیوں سمیت ہلاک کیا گیا تھا
Sentence
 ان کی ہلاکت کی خبر جنگل کی آگ کی طرح پھیل گئی اور اردگرد کے علاقوں سے لاکھوں لوگ ان کے جنازے میں شرکت کے لیے ترال کی طرف چل پڑے
Sentence
 لیکن پولیس، سی آر پی ایف اور فوج نے جنازے کے لیے جارہے ان جلوسوں پر فائرنگ کی جس کے نتیجے میں لوگ زیادہ مشتعل ہوگئے
Sentence
 پہلے پانچ روز کے دوران 38 افراد مارے گئے
Sentence
 بعد میں کئی ماہ تک ان ہی زیادتیوں کے خلاف شدید ردعمل سامنے آیا اور حکومت نے بھی فورسز کو بھرپور طاقت استعمال کرنے کی ہدایت کی
Sentence
  اس ایک سال میں 133 افراد ہلاک اور 20 ہزار زخمی ہوگئے
Sentence
 زخمیوں میں 1247 ایسے ہیں جن کی آنکھوں میں آہنی چھرے یعنی پیلیٹس لگی ہیں
Sentence
  پانچہزار افراد کو گرفتار کیا گیا جن میں سے 300 کو سنگین الزامات کے تحت جیل بھیج دیا گیا
Sentence
 اس عرصے میں عوامی احتجاج کی شدت میں زبردست اضافہ ہوا
Sentence
 بھارتی فوج کے سربراہ کی طرف سے وارننگ کے باوجود لوگ تصادم کی جگہوں پر محصور شدت پسندوں کو بچانے کے لیے فورسز پر پتھراؤ کرتے ہیں
Sentence
 اس دوران ان پر فائرنگ کی جاتی ہے
Sentence
 ایسے واقعات میں اب تک دو خواتین سمیت 20 افراد مارے گئے ہیں
Sentence
 دوسری طرف مسلح حملوں میں اضافہ ہوا اور فوج کی طرف سے کارروائیاں بھی جاری ہیں
Sentence
 احتجاجی لہر کے دوران کشمیر کے سکولوں اور کالجوں کے طلبہ و طالبات بھی سرگرم ہوگئے اور کئی ماہ سے وہ ہند مخالف احتجاج کررہے ہیں
Sentence
 حکومت اکثر اوقات سکولوں اور کالجوں میں تعطیل کا اعلان کرتی ہے
Sentence
 صحافی ریاض ملک کہتے ہیں: ’احتجاجی لہر نے کشمیر میں عسکری، نفسیاتی اور سیاسی تبدیلیاں رونما کردی ہیں
Sentence
 ایک یہ کہ کشمیر میں مسلح مزاحمت کو ایک بار پھر عوامی قبولیت حاصل ہوگئی ہے اور لوگ اسے مقدس سمجھتے ہیں
Sentence
 سیاسی سطح پر ہند نواز خیمے کی عوامی ساکھ تقریباً ختم ہوگئی ہے جسکا اندازہ پارلیمنٹ کے ضمنی انتخابات میں 93 فی صد بائیکاٹ سے ہوا، اور اب تک بھانت بھانت کی بولیاں بولنے والے علیحدگی پسند بھی ایک ہی چھتری کے نیچے جمع ہوگئے ہیں
Sentence
 تیسری تبدیلی نفسیاتی ہے
Sentence
 لوگوں کے دل سے موت کا خوف نکل گیا ہے اور وہ مسلح افواج کے سامنے حیران کن طریقے سے احتجاج کرتے ہیں، اور ہر ایسے واقعہ میں ہلاکتیں ہوتی ہیں اور اگلی بار پھر یہی ماحول ہوتا ہے
Sentence
‘اب سوال یہ ہے کہ کیا احتجاجی لہر جاری رہے گی یا حالات میں کوئی مثبت تبدیلی آئے گی
Sentence
 مبصرین کہتے ہیں کہ اس احتجاجی لہر کے دو پہلو ہیں، کشمیر اور نئی دلی
Sentence
 جہاں کشمیر میں علیحدگی پسندوں اور مسلح قیادت کا موقف سخت ہوگیا ہے وہیں انڈین حکومت بھی کسی طرح کی رعایت دینے پر آمادہ نہیں ہے
Sentence
 ایک ڈیڈ لاک ہے اور اس ڈیڈ لاک کو یوں ہی جاری رہنے دیا گیا تو علیحدگی پسند رہنما یٰسین ملک کے بقول پھر کشمیر کو شام بننے سے کوئی نہیں روک سکتا