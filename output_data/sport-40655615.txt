
Sentence
پاکستان کرکٹ بورڈ کے قانونی مشیر تفضل حیدر رضوی کا کہنا ہے کہ سپاٹ فکسنگ سکینڈل میں مبینہ طور پر ملوث کرکٹرز شرجیل خان اور خالد لطیف کے کیس کی سماعت مکمل ہوچکی ہے اور اب فریقین کو صرف تحریری دلائل داخل کرنے ہیں جس کے بعد ٹریبونل کے پاس فیصلہ سنانے کے لیے تیس دن کا وقت ہوگا
Sentence
واضح رہے کہ پاکستان کرکٹ بورڈ کا تین رکنی ٹریبونل پاکستان سپر لیگ کے دوران سامنے آنے والے سپاٹ فکسنگ سکینڈل کی سماعت کررہا ہے
Sentence
 اس ٹریبونل کے سربراہ جسٹس (ریٹائرڈ ) اصغر حیدر ہیں جبکہ اراکین میں لیفٹننٹ جنرل (ریٹائرڈ) توقیر ضیا اور وسیم باری شامل ہیں
Sentence
تفضل حیدر رضوی نے بی بی سی اردو سے بات کرتے ہوئے کہا کہ دونوں کرکٹرز مبینہ طور پر 80 سے 90 فیصد یہ اعتراف کرچکے ہیں کہ وہ مشکوک فرد سے ملے ہیں وہ یہ بھی مانتے ہیں کہ اس ملاقات میں فکسنگ کی بات ہوئی
Sentence
تفضل حیدر رضوی  کے مطابق دونوں کھلاڑی یہ بھی مانتے ہیں کہ اس ملاقات میں پیسوں کی بھی بات ہوئی اور پیشکش کی بات بھی ہوئی
Sentence
 وہ یہ بھی تسلیم کرتے ہیں کہ انھوں نے ان تمام باتوں کو رپورٹ نہیں کیا
Sentence
تفضل حیدر رضوی نے خالد لطیف کے وکیل کی جانب سے عدالت سے رجوع کرنے کے بارے میں کہا کہ عدالت یہ ضرور دیکھتی ہے کہ کوئی ناانصافی تو نہیں ہوئی
Sentence
 خالد لطیف کے وکیل کو یہ واضح ہوجانا چاہیے کہ وہ دو بار عدالت سے رجوع کرچکے ہیں لیکن ان کی رٹ اور پھر نظرثانی کی اپیل خارج ہو چکی ہے
Sentence
دوسری جانب کرکٹر شاہ زیب حسن  کے وکیل ٹریبونل سے استدعا کی ہے کہ انھیں کرکٹرز محمد عرفان، عمر امین اور پاکستان کرکٹ بورڈ کے انٹی کرپشن یونٹ کے کرنل اعظم سے جرح کرنے کی اجازت دی جائے
Sentence
شاہ زیب حسن کے معاملے کی سماعت 24 جولائی تک ملتوی کردی گئی ہے