برازیل کے فٹ بالر رونالڈینو سمیت سات غیرملکی فٹبالرز نے ہفتے کی شب کراچی کے ہاکی کلب آف پاکستان اسٹیڈیم میں نمائشی میچ کھیلایہ میچ رونالڈینو سیون اور رائن گگز سیون کے درمیان کھیلا گیا جو رونالڈینو کی ٹیم نے جیتامیچ سے قبل لیزر لائٹس کا خوبصورت شو بھی پیش کیا گیا*  * اس سلسلے کا دوسرا میچ اتوار کو لاہور کے فورٹریس اسٹیڈیم میں کھیلا جائے گا یہ سات فٹبالرز ان میچوں میں حصہ لینے کے لیے خصوصی طور پر پاکستان آئے ہوئے ہیںپروگرام کے مطابق  آٹھ فٹبالرز نے پاکستان آنا تھا لیکن برازیل کے رابرٹو کارلوس ذاتی وجوہ کی بنا پر دیگر کھلاڑیوں کے ساتھ پاکستان نہیں پہنچ سکےنامہ نگار عبدالرشید شکور کے مطابق کراچی کے ہاکی کلب آف پاکستان اسٹیڈیم میں جسے اب ممتاز سماجی شخصیت عبدالستار ایدھی کے نام سے منسوب کردیا گیا ہے یہ میچ دیکھنے کے لیے شائقین کی ایک بڑی تعداد موجود تھی جو میچ شروع ہونے سے بہت پہلے ہی اسٹیڈیم پہنچنا شروع ہوگئے تھےکراچی کے علاوہ دیگر شہروں سے بھی شائقین اسٹیڈیم پہنچے تھےنواب شاہ سے تعلق رکھنے والے ایک نوجوان محمد یعقوب نے بی بی سی کو بتایا کہ وہ اپنے والدین کے منع کرنے کے باوجود کراچی آئے ہیں اور میچ دیکھ کر رات ہی کو نواب شاہ واپس روانہ ہوجائیں گےان کا کہنا تھا کہ ’رونالڈینو کو دیکھنے کی خواہش پوری ہوگئی ہے‘میچ دیکھنے کے لیے آنے والے کئی بچوں اور نوجوانوں  نے اپنے پسندیدہ  کھلاڑیوں کے ناموں والی شرٹس پہن رکھی تھیںلیاری سے تعلق رکھنے والے متعدد شائقین اپنے ساتھ برازیل کا پرچم بھی لائے تھےواضح رہے کہ لیاری برازیلین کھلاڑیوں  سے والہانہ محبت کی وجہ سے لٹل برازیل کے نام سے مشہور ہےہاکی کلب آف پاکستان اسٹیڈیم منتظمین کے تمام تر دعوے کے باوجود پوری طرح شائقین سے بھر نہ سکا جس کا سبب مہنگے ٹکٹ تھےمیچ  کے دوران اسٹیڈیم کے اندر بدنظمی اپنے عروج پر رہی میدان میں جانے والے گیٹ کے سامنے لوگوں کی ایک بہت بڑی تعداد مسلسل موجود رہی اور منتظمین تمام تر کوشش کے باوجود وہ جگہ خالی نہ کراسکے مہمانوں کی ایک بڑی تعداد کو اسٹیڈیم  کے اندر ہی صوفے بچھاکر بٹھایا گیا تھا جس کی وجہ سے بھی خاصی بدنظمی رہی اسی طرح پریس گیلری میں بھی غیرمتعلقہ افراد براجمان تھے جس کی وجہ سے صحافیوں کو اپنے فرائض انجام دہی میں شدید دشواری کا سامنا کرنا پڑا میڈیا کے معاملات دیکھنے والی ایونٹ منیجمنٹ کمپنی کا کوئی بھی فرد پورے میچ کے دوران پریس گیلری میں نظر نہیں آیااس میچ میں سکیورٹی کی تمام تر  ذمہ داری پاکستان آرمی نے سنبھال رکھی تھی ہاکی کلب آف اسٹیڈیم اور اس سے متصل تمام علاقے میں سکیورٹی کے سخت انتظامات کیے گئے تھے اور  فوجی جوان  آنے والے ہر شخص کی تلاشی کے بعد اسے اسٹیڈیم آنے کی اجازت دے رہے تھے