
Sentence
سعودی عرب نے قطر پر دہشت گرد تنظیموں کو فروغ دینے کا الزام لگاتے ہوئے اس کے ساتھ گذشتہ ماہ تمام سفارتی تعلقات ختم کر دیے تھے لیکن قطر پر اس اقدام کا زیادہ اثر پڑتا نظر نہیں آتا
Sentence
سعودی عرب کے ساتھ متحدہ عرب امارات (یو اے ای)، بحرین اور مصر نے بھی قطر کے ساتھ اپنے تعلقات منقطع کیے
Sentence
 اس کے بعد یمن، لیبیا اور مالدیپ نے بھی قطر سے دوری اختیار کر لی
Sentence
 ٭ ٭ ٭ ٭ سعودی عرب نے قطر کو 13 شرائط ماننے کے لیے کہا تھا، جن میں دہشت گرد تنظیموں کے ساتھ اتحاد ختم کرنے سے لے کر الجزیرہ ٹی وی کی بندش شامل تھی
Sentence
 ادھر قطر نے کسی بھی شرط کو ماننے سے انکار کر دیا ہے اور وہ اپنی ضروریات کا سامان ایران اور ترکی سے درآمد کر رہا ہے
Sentence
خیال کیا جا رہا ہے کہ جس مقصد کے ساتھ عرب ممالک نے قطر کے ساتھ اپنے تعلقات ختم کیے تھے وہ الٹا اثر کرنے لگے ہیں
Sentence
قطر کی 27 لاکھ عوام کے لیے زیادہ تر ضروری سامان درآمد کیا جاتا ہے
Sentence
 اس میں سے تقریباً 40 فیصد خوردنی مواد سعودی عرب کی سرحد سے آتا ہے
Sentence
 سعودی عرب کے قطر سے رشتے ختم کرنے کے بعد ترکی اور ایران اس کی مدد کے لیے سامنے آ گئے
Sentence
 اس کی وجہ سے ایک طرف تو ایران کے کاروبار کو فائدہ ہوا وہیں دوحہ اور تہران کے درمیان سفارتی تعلقات بھی اچھے ہونے لگے
Sentence
جارج ٹاؤن یونیورسٹی کے پروفیسر رورے ملر کے مطابق قطر پر پابندی مکمل طور پر ناکام رہی ہے
Sentence
 سعودی عرب اور یو اے ای نے جس اتحاد کے تحت ساحلی علاقے میں اپنی اجارہ داری جمانے کی کوشش کی تھی، اس میں وہ کامیاب نہیں ہو سکے
Sentence
 اس کے برعکس ترکی نے قطر کے ساتھ اپنے تعلقات مزید مضبوط کر لیے ہیں
Sentence
لندن میں رائل انسٹی ٹیوٹ آف انٹرنیشنل افیئرز میں جزیرہ نما عرب کے ماہر پیٹر سیلسبری کے خیال میں حالات کو بہت بڑھا چڑھا کر دکھایا جا رہا ہے
Sentence
ان کے مطابق سعودی عرب کو اپنی منصوبہ بندی میں زیادہ کامیابی نہیں ملی لیکن یہ کہنا کہ قطر اور ایران انتہائی قریب آ گئے ہیں، یہ بھی مکمل حقیقت نہیں ہے
Sentence
قطر اور ایران کے درمیان ہمیشہ سے ایک فاصلہ رہا ہے
Sentence
 اس وقت ایران قطر کو خوراک مواد صرف اس لیے مہیا کروا رہا ہے کیونکہ وہ سعودی عرب کی پوزیشن کو خراب کرنا چاہتا ہے
Sentence
قطر کے سامنے رکھی گئی شرائط میں ایک اہم شرط اخوان المسلمون، حماس، دیگر اسلامی تنظیموں اور ایران کی طرف سے حمایت فوجی تنظیموں کے ساتھ تعلقات توڑنا شامل تھا
Sentence
رورے ملر نے بی بی سی کو بتایا کہ ان کی آزادی اور خود مختاری کو بچائے رکھنے کے لیے قطر ان تنظیموں کے خلاف زیادہ سخت رخ نہیں اپنا سکتا
Sentence
ملر کے مطابق اس ہفتے امریکہ اور قطر کے درمیان ہونے والا انسداد دہشت گردی کا معاہدہ اہم کردار ادا کر سکتا ہے
Sentence
سعودی عرب، بحرین، مصر اور متحدہ عرب امارات کے قطر کی طرف سے کسی قسم کا رد عمل نہ دینے کی صورت میں مناسب وقت پر مختلف اقدامت اٹھانے کا عندیہ دیا گیا ہے
Sentence
 تاہم رورے ملر کا خیال ہے کہ سعودی عرب اور اس کے ساتھی ممالک کے پاس قطر کے لیے کوئی’ پلان بی‘ تیار نہیں ہے
Sentence
رورے کا کہنا ہے، ’قطر مخالف ممالک اب زیادہ سخت قدم نہیں اٹھا سکتے، کیونکہ ان کے اوپر بھی بین الاقوامی دباؤ بن گیا ہے
Sentence
 اس کے ساتھ ہی ایران اور ترکی کی موجودگی بھی ان قدم روک رہی ہے
Sentence
‘ماہر پیٹر سیلسبری کہتے ہیں کہ سعودی عرب اور اس کے اتحادی متحدہ قطر پر پابندیوں کی مدد سے اسے اقتصادی طور پر کمزور بنانے کی کوشش کر رہے ہیں
Sentence
 وہیں دوسری طرف قطر اپنے قدرتی تیل کے ذخائر برآمد کرکے اپنی ضرورتوں کو پورا کر رہا ہے
Sentence
ان کے بقول جب تک گیس کی طلب اور اس کی قیمتیں بڑھتی رہیں گی، قطر اپنی ضرورتیں پوری کرتا رہے گا اور اس پر لگنے والے پابندی مکمل طور پر کامیاب نہیں ہو پائیں گے