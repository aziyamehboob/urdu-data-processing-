
Sentence
ابھی چند گھنٹے پہلے میں پاکستان اور چین کی سرحد پر موجود تھی اور وہاں کی زمستانی ہواؤں کے باوجود فضا میں دوستی کی گرمجوشی موجود تھی
Sentence
 نہ واہگہ بارڈر کی طرح شور شرابا، نہ ہی کوئی فوج ووج، کچھ زوا، جو یاک اور گائے کے درمیان کوئی مخلوق ہیں، ضرور چرتے چگتے پھر رہے تھے
Sentence
 گویا راوی چین ہی چین لکھ رہا تھا
Sentence
زمانۂ طالب علمی میں ایک قول ہمارے سامنے بار بار دہرایا جاتا تھا 'علم حاصل کرو، خواہ اس کے لیے تمہیں چین جانا پڑے'ان ہی دنوں اللہ دین کی کہانی سنی تو معلوم ہوا کہ چین کے ایک شہر پیکنگ میں اللہ دین نامی لڑکا رہتا تھا جسے ایک خبیث جادوگر نے جادو کا چراغ حاصل کرنے کے لیے دھوکا دیا مگر آخر کار اسی جادوگر کا بیڑہ غرق ہوا، اللہ دین اس آزمائش سے سرخرو نکلا
Sentence
تقریری مقابلوں میں اسلامی اخوت اور بھائی چارے کا یقین دلانے کو فاضل مقررین ڈائس پیٹ پیٹ کر پڑھا کرتے تھے
Sentence
ایک ہوں مسلم حرم کی پاسبانی کے لیے نیل کے ساحل سے لے کر تابخاکِ کاشغرکاشغر اس وقت قسطنطنیہ، ثمر قند اور بخارا کی طرح بس ایک نام تھا جہاں سے ہمارے اب و جد، کف اڑاتے، گھوڑے دوڑاتے، ہندوستانیوں کی شامت بلانے کو جوق در جوق دوڑے چلے آتے تھے
Sentence
 پھر یہ شہر کہاں گئے
Sentence
 اس کے بارے میں فاضل راویانِ کرام خاموش ہو جایا کرتے تھے
Sentence
 وہ تو بھلا ہو مجاہدین کا، روس کے دماغ ٹھکانے لگائے اسے ٹکڑے ٹکڑے کیا تو چند شہر برآمد ہوئے، باقی ماندہ غالباً ابھی چین اور ترکی دبائے بیٹھا ہے
Sentence
مارکو پولو، نکولو پولو بھی چین کی ہیبت دل میں بٹھانے کو 'روڈ ٹو دا ایسٹ' لکھ گئے
Sentence
 چین سے اصل تعارف کرانے والے قبل از انقلاب کے ہنر مند اور دستکار تھے
Sentence
امیوں اور دادیوں کے جہیز اور بریوں کے صندوق جب دھوپ لگانے کو کھولے جاتے تھے تو ان میں سے تن چوئی اور شنگھائی کا ایک ایک جوڑا ضرور برآمد ہوتا تھا
Sentence
 یہ لباس، نسل بعد از نسل، تقریبات میں پہنے جانے والے کپڑوں کا جز رہے
Sentence
 صدیوں سے شاہراہِ ریشم کے راستے یہ کپڑا اور چین کی دیگر مصنوعات انڈیا کے امراؤں کے گھروں میں آتی اور بکتی رہیں
Sentence
ریشم کی باریک کڑھت کی ٹی کوزیاں، ٹیپیسٹریز، جن پر ریشم کے باریک تار سے، پگوڈا، بیدِ مجنوں، گلِ دواؤدی، معبد، لکڑی کے پل اور سفید گالوں والی حسین گیشاز کڑھی ہوتی تھیں، مجھے اٹھا کے قدیم چین میں لے جاتی تھیں، جہاں گئے بغیر واقعی علم مکمل نہیں ہوتا
Sentence
لاہور میں جوتوں کی ایک دکان غالباً ' ہاپسنز' کے نام سے تھی، بیوٹی پارلرز چلانے والی بھی گول چپٹے چہروں والی چینی خواتین تھیں جو قبل از انقلاب ہی لاہور آ بسی تھیں
Sentence
چین، ہمارے دسترخوانوں، کہانیوں کی کتابوں، کپڑوں کی الماریوں اور گلیوں بازاروں میں سالہا سال سے موجود ہے
Sentence
 دنیا کے ہر بڑے شہر میں چائنہ ٹاؤن موجود ہے  لیکن، کاشغر، قسطنطنیہ، ثمر قند اور بخارا کی طرح یہ بھی ایک ایسا چین ہے جو اب کہیں نہیں سوائے یادوں اور باتوں کے
Sentence
 نیا چین ایک اور دنیا ہے
Sentence
تجزیہ نگار کہتے ہیں کہ نئے چینی بڑے سیانے ہیں اور یہ جو بہانے بہانے سے سی پیک بنا کر پاکستان میں چلے آ رہے ہیں جلد ہی ایسٹ انڈیا کمپنی بن کر ہمیں لوٹ کھائیں گے
Sentence
تاریخ گواہ ہے کہ اس قسم کی پیش گوئیاں پورے ہونے کے 200 فی صد چانسز موجود رہتے ہیں لیکن یہ نئے نئے اُگے دانشور کیا جانیں کہ سالہا سال پہلے ہمارے بزرگ، کاشغر اور چین کے بارے میں کیا کیا پیش گوئیاں کر گئے ہیں
Sentence
انھوں نے تو یہ ترانہ بھی نہ سنا ہو گا 'چین و عرب ہمارا، ہندوستاں ہمارا، مسلم ہیں ہم وطن ہے سارا جہاں ہمارا'مزید یہ کہ حال ہی میں ایک اشتہار دیکھ کر کیا آپ کا ایمان تازہ اور دل مضبوط نہیں ہوتا کہ  یہ نیا چینی تو ہمیں خوش کرنے کو ہمارے ہاں کا لباس اور کھانا اپنانے پہ مجبور ہے
Sentence
ذرا عقل لڑائیے چین کو بھلا ہماری کیا ضرورت 
Sentence
 یہ بد گمان لوگ پہلے بھی امریکہ کے بارے میں الٹی سلٹی ہانکتے رہے
Sentence
 بتائیے وہ غریب ہم سے کیا لے گیا 
Sentence
 آج تک یو ایس ایڈ کی شکل میں الٹا امداد دے رہا ہے
Sentence
 سعودی عرب اور گلف کی ریاستوں سے ہماری دوستی پر اتنا اعتراض تھا کہ آخر ان ہی تجزیہ نگاروں کی گندی نظر لگی اور آج ہم کبھی قطر اور کبھی سعودی عرب کو دیکھتے ہیں کہ رخِ روشن اور شمع میں سے کس کا انتخاب کریں اور یہ سب بغلیں بجاتے، خوش ہوتے پھرتے ہیں
Sentence
 بھلا بھائیوں بھائیوں کی لڑائی میں تمہارا کیا کام
Sentence
 آج لڑے ہیں کل ایک ہو جائیں گے، برے تم ہی بنو گے کہے دیتے ہیں
Sentence
چین ہمارا دوست ہے اس کی سب سے بڑی دلیل یہ ہے کہ ہم دونوں کا دشمن ایک ہی ہے 
Sentence
 ویسے، خارجہ پالیسی پڑھانے والے ہمارے استاد، قومی مفاد کو خارجہ پالیسی کی بنیاد بتایا کرتے تھے
Sentence
 چین اور انڈیا تو اپنے مال کی کھپت کے لیے ایک دوسرے کے حریف بھی ہیں
Sentence
 انڈیا کو یہ خوف ہے کہ بیرونی منڈیوں میں چین اس کے مال کو کاٹ رہا ہے
Sentence
رہے ہم تو ہمارا قومی مفاد آپ جانتے ہی ہیں، فقط ایک ہے
Sentence
 ویسے وہ مفاد ہے کیا
Sentence
 مجھے تو کچھ بھول سا رہا ہے، آپ کو معلوم ہو تو بتائیے گا اور خدارا چین سے ہماری بے لوث دوستی کے پیچھے کسی مفاد کو ڈھونڈھنے کی کو شش بھی مت کیجئےگا، یہ تو معلوماتِ عامہ کا ایک سوال ہے، جواب سے بہتوں کا بھلا ہو گا