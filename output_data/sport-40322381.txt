پاکستان کے نوجوان بلے باز فخر زمان نے کہا ہے کہ وہ انڈیا سے میچ سے قبل بہت نروس تھے اور اس ٹورنامنٹ میں پہلی مرتبہ یہ احساس ہو رہا تھا کہ وہ کوئی بہت بڑا میچ کھیل رہے ہیںمیچ کے بعد بی بی سی سے بات کرتے ہوئے فخر زمان نےکہا کہ انھیں پورے پاکستان اور خاص طور پر گھر والوں اور دوستوں کی طرف سے پیغامات موصول ہو رہے تھے کہ انھیں یہ خوشی چاہیے اور کل ہی چاہیے فخر زمان نے کہا کہ وہ ان پیغامات کی وجہ سے کافی دباؤ کا شکار بھی ہوئےمیچ سے ایک دن قبل اپنی طبیعت کے بارے میں انھوں نے کہا کہ ایک دن قبل جب وہ گراؤنڈ پر پریکٹس کے لیے آئے تو انھیں ایسا محسوس ہو رہا تھا کہ ان کی ٹانگوں میں جان نہیں ہےانھوں نے کہا کہ حالت بہت خراب تھی اور انھوں نے فوراً ٹیم کے طبی عملے سے رابطہ کیافخر نے کہا کہ جسم میں جان ہونے کی ایک وجہ یہ تھی کہ ایک دن قبل انھوں نے روزہ رکھ کر بڑی سخت ٹرینگ کی تھی جس کے دوران شاید ہوا لگ گئی ہوانھوں نے کہاکہ ٹیم کے 'فیزیو' اور انھیں ایک ٹیم کے ساتھ ایک ضیافت میں جانا تھا لیکن وہ اپنے کمرے ہی میں رہے اور فیزیو ان کی مدد کرتے رہےانھوں نے کہا کہ صبح وہ نماز کے لیے بیدار ہوئے اور پھر نماز ادا کر کے سو گئےنیوی میں اپنی نوکری کے بارے میں انھوں نے کہا کہ وہ 2007 میں نیوی میں بھرتی ہو گئے نیوی میں پوری فوجی تربیت کی جس دوران ان کے افسر ناظم صاحب نے انھیں کرکٹ کھیلتے دیکھاانھوں نے کہا کہ ناظم صاحب نے نیوی ہیڈکواٹر کو لکھا کہ اس لڑکے کو کرکٹ کھیلنے کی اجازت ملنی چاہیے اور یوں کرکٹ میں ان کے سفر کا آغاز ہوا