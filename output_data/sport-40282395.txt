
Sentence
سرفراز احمد کی نظریں جھکی ہوئی تھی، دستانوں میں چھپے چہرے سے مایوسی ٹپک رہی تھی، آنکھوں میں انتظار تھا تو یہ کہ کسی طرح انڈیا کی اننگز تمام ہو جائے
Sentence
 حالانکہ انھیں یقین تھا کہ عماد وسیم کی گیند پانڈیا کے بلے کو چھو کر انہی کے ہاتھ میں آئے گی
Sentence
 مگر پانڈیا نے پیچھے ہٹ کر زور سے اپنا بلا گھمایا اور گیند لانگ آف باؤنڈری کے پار تماشائیوں میں جا گری
Sentence
انڈیا 300 سکور کر چکا تھا، دو فاسٹ بولر ڈیتھ اوورز میں زخمی ہو کر ڈریسنگ روم لوٹ چکے تھے اور چاروناچار عماد وسیم آخری اوور پھینک رہے تھے
Sentence
 اور پاکستان تمام تر جارحانہ پن کے باوجود اپنا پہلا میچ ہار چکا تھا
Sentence
 کرکٹ میں ہار جیت معمول کی بات ہے مگر اس حقیقت کے ادراک اور پاکستانی قوم کی حسیات میں فاصلہ کافی زیادہ ہے اور اگر یہ ہار انڈیا سے ہو تو دماغ یکسر ماؤف ہو جاتے ہیں، دنیا ویران ہو جاتی ہے اور سکرین پہ طوفان برپا ہو جاتا ہے
Sentence
 اول تو اس ٹیم سے امید ہی نہ تھی کہ یہ چیمپیئنز ٹرافی کے اگلے مرحلے تک بھی پہنچ پائے گی اور پھر انڈیا سے ہار تو سونے پہ سہاگہ ہوئی
Sentence
 کسی کو اگر کوئی گمان تھا بھی تو پہلے ہی میچ کے بعد دھند چھٹ گئی
Sentence
 سرفراز شدید تنقید کی زد میں تھے، مکی آرتھر کی منصوبہ بندی پر سوال اٹھ رہے تھے، بولنگ کوچ کے وجود پہ چہ میگوئیاں ہو رہی تھیں
Sentence
اس بیچ کون یہ کہہ سکتا تھا کہ یہ گری پڑی ٹیم ون ڈے رینکنگ کی پہلی ٹیم کو ہرا دے گی
Sentence
 مگر پاکستان اور بارش نے مل کر جنوبی افریقہ کو ہرا دیا لیکن مسئلہ یہ تھا کہ بھئی اب ایسی بارشیں روز تو ہونے سے رہیں
Sentence
 سری لنکا کے خلاف میچ میں جانے سے پہلے سبھی کے لیے سری لنکا فیورٹ تھا
Sentence
 ان کی بولنگ بہتر تھی
Sentence
 بیٹنگ پچھلے ہی میچ میں انڈیا کے خلاف سوا تین سو کا تعاقب کر چکی تھی اور یہ وہ انڈیا تھا جس سے پاکستان ہار چکا تھا
Sentence
 یہ پاکستان سری لنکا کو کیسے ہرا سکتا تھا
Sentence
 لیکن اسی پاکستان نے سری لنکا کو ہرا دیا اور آٹھ سال بعد چیمپیئنز ٹرافی کے سیمی فائنل میں پہنچ گیا
Sentence
                              پچھلے ڈیڑھ دو سال میں پاکستان کی بولنگ شدید تنقید کی زد میں رہی ہے
Sentence
 اسی اٹیک کے خلاف ون ڈے کی تاریخ کا سب سے بڑا سکور ہوا
Sentence
 دو ٹیسٹ سیریز کلین سویپ ہوئیں
Sentence
 بنگلہ دیش سے بھی ون ڈے میں کلین سویپ کا سامنا ہوا
Sentence
 ایسا لگ رہا تھا کہ یہی بولنگ اٹیک جو کبھی مصباح کے ہوتے ہوئے 220 رنز کا دفاع  بھی کر لیا کرتا تھا، اب شاید کبھی 320 کو روک نہیں پائے گا
Sentence
 اس پہ ستم یہ کہ بیٹنگ نے تو کبھی بھی اس ٹیم کو اطمینان سے بیٹھنے ہی نہیں دیا
Sentence
 پاکستان کے لیے سب سے بڑی الجھن یہ تھی کہ کس حکمت عملی سے ون ڈے کرکٹ میں آگے بڑھا جائے
Sentence
 جدید ون ڈے میں تو تین سو رنز معمول کی بات ہے
Sentence
 دونوں اینڈ سے نئی گیند پھینکی جاتی ہے
Sentence
 بیٹ کے سائز بڑھتے جا رہے ہیں
Sentence
 پاورپلے کے قوانین بھی سبھی بلے بازوں کے مددگار ہیں
Sentence
 مگر اس سب کے باوجود پاکستانی بیٹنگ کے لیے 300 کا ہندسہ ابھی تک ناقابل تسخیر ہے
Sentence
 ایسے میں بولرز کو دوش دینا بھی قدرے زیادتی ہے
Sentence
 لیکن اس عالمی مقابلے میں آگے بڑھتے بڑھتے پاکستان نے حصوں بخروں میں بٹ کر بوجھ بانٹنے کی بجائے ایک یونٹ بن کر کھیلنا سیکھ لیا ہے
Sentence
بولرز کو سمجھ آ گئی ہے کہ ہماری بیٹنگ 250 سے زیادہ کا تعاقب نہیں کر پاتی، وہ بولنگ جو انڈیا کے سامنے منتشر دکھائی دے رہی تھی، اس نے پچھلے تین میچز میں 30 وکٹیں لی ہیں
Sentence
یہی نہیں فیلڈنگ یونٹ نے بھی پورا پورا حصہ ڈالا ہے کہ صرف دس وکٹیں ہی کافی نہیں، سکور بورڈ کو بھی نیچے رکھنا ہے اور آج بیٹنگ نے بھی اپنے حصے کا بوجھ خوب اٹھایا ہے
Sentence
                        اظہر علی کریز سے باہر نکلے، وہ سپن کے خلاف کھیلنا چاہتے تھے مگر گیند ان کے بلے کو مس کر کے جوس بٹلر کے ہاتھوں میں گئی
Sentence
 اوئن مورگن کے ہاتھ یکایک فضا میں بلند ہوئے اور ایک زوردار اپیل گونجی
Sentence
 مگر اظہر کا پاؤں کریز میں ہی جما ہوا تھا
Sentence
 سرفراز اپنی نشست میں جمے ہوئے تھے
Sentence
 مکی آرتھر کے چہرے پہ سکون تھا
Sentence
 اظہر محمود حسن علی کے ساتھ خوش گپیوں میں مگن تھے
Sentence
 پاکستان اس گلوبل ایونٹ کی ایک اور فیورٹ ٹیم کو ہرا چکا تھا
Sentence
 یہ ٹیم تاریخ رقم کر چکی تھی
Sentence
اور سرفراز مسکرا رہے تھے
Sentence
 