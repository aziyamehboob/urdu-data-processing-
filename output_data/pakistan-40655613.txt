پاناما لیکس سے متعلق مقدمے کی سماعت کرنے والے سپریم کورٹ کے تین رکنی بینچ نے کہا ہے کہ مشترکہ تحقیقاتی ٹیم نے اپنی حتمی رپورٹ کی جلد نمبر چار میں شریف خاندان کے بارے میں بڑی سنگین دستاویز لف کی گئی ہیں جنھیں کسی طور پر نظر انداز نہیں کیا جاسکتااسلام آباد میں بی بی سی کے نامہ نگار شہزاد ملک کے مطابق سپریم کورٹ کا کہنا تھا کہ لندن فلیٹس کی ملکیت کے بارے میں ابھی شواہد پیش  نہیں کیے گئے اور اگر انھیں پیش کیا گیا تو پھر پوچھا جاسکتا ہے کہ ان کو خریدنے کے لیے رقم  قطر سے گئی ہے یا پھر سعودی عرب سےنامہ نگار کے مطابق سپریم کورٹ نے کہا کہ جے آئی ٹی کے کسی بھی حصے سے صرفِ نظر نہیں کرسکتے اور عدالت آئین اور قانون کے مطابق فیصلہ دے گیبدھ کو ہونے والی سماعت میں جسٹس اعجاز افضل کی سربراہی میں پاناما لیکس سے متعلق درخواستوں کی سماعت کے دوران بینچ میں موجود جسٹس اعجاز الاحسن نے ریمارکس دیتے ہوئے کہا کہ اگر لندن کے فلیٹس میاں شریف کی ملکیت تھے تو اس کا حصہ وزیر اعظم نواز شریف کو بھی ملا ہوگا جس پر وزیر اعظنم کے وکیل نے کہا کہ اُن کے موکل نے تو قطر میں ہونے والی سرمایہ کاری سے بھی فائدہ نہیں اُٹھایااُنھوں نے نیب کے قانون کا حوالہ دیتے ہوئے کہا کہ اس قانون کے تحت کوئی بھی شخص اُن جائیدادوں کے بارے میں جواب دہ نہیں ہے جو اُن کے بچوں کے نام پر ہوںبینچ میں موجود جسٹس عظمت سعید نے ریمارکس دیے کہ ہل سٹیل کے کاروبار میں نواز شریف کو 88 فیصد منافع ملا جس پر خواجہ حارث نے کہا کہ صرف 20 فیصد منافع ملا ہے اور گذشتہ چھ سال کے دوران اُنھیں ایک ارب17 کروڑ روپے منافعے کی مد میں ملےبینچ کے سربراہ کا کہنا تھا کہ ہل سٹیل کا ایشو ابھی زندہ ہے اور اس کو کسی منطقی انجام تک پہنچانا ہے سماعت کے دوران حدیبیہ پیرز ملز کے مقدمے  کا معاملہ سامنے آیا تو  جسٹس اعجاز افضل نے ریمارکس دیتے ہوئے کہا کہ اگر وفاقی وزیر خزانہ اسحاق ڈار اس مقدمے میں دیے  گئے اپنے بیان حلفی سے انکاری ہیں تو اُنھیں دی جانے والی معافی بھی غیر موثر ہوگیعدالت کا کہنا  تھا کہ حدیبیہ پیپرز ملز کے مقدمے میں اسحاق ڈار بطور وعدہ معاف گواہ کے طور پر پیش ہوئے تھےواضح رہے کہ اسحاق ڈار نے کہا ہے کہ  اس مقدمے میں  بیان حلفی  اُنھوں نے اپنی مرضی سے تحریر نہیں کیا تھا بلکہ زبردستی لکھوایا گیا تھااسحاق ڈار کے وکیل طارق حسن نے کہا کہ حدیبہ پیپز ملز کا مقدمہ اب ختم ہوچکا ہے اور قانون کی نظر میں بند کیے گئے مقدمے کو دوبارہ نہیں کھولا جاسکتااُنھوں نے کہا کہ مشترکہ تحقیقاتی ٹیم کی طرف سے اُن کے موکل کے ساتھ تعصبانہ رویہ اختیار کیا گیا جس پر جسٹس اعجاز الاحسن نے ریمارکس دیتے ہوئے کہا کہ جے آئی ٹی نے اسحاق ڈار سے آمدنی کے ذرائع پوچھے تھے جس کا اُنھوں نے جواب نہیں دیا بلکہ استحقاق کے پیچھے چھپتے رہےعدالت کا کہنا تھا کہ  سنہ 1994 میں اسحاق ڈار کے اثاثے 90 لاکھ روپے تھے جو اب بڑھ کر 85 کروڑ 40 لاکھ  روپے تک پہنچ گئے ہیں جو کہ جے آئی ٹی کے ارکان کی آنکھیں کھولنے کے لیے کافی  تھےجسٹس اعجاز الاحسن نے ریمارکس دیے کہ اسحاق ڈار کے ذرائع آمدن ایک معمہ ہے جو ابھی تک حل نہیں ہوا عدالت نے اسحاق ڈار کے وکیل کو جمعرات کو ٹیکس گوشواروں سے متعلق تمام ریکارڈ پیش کرنے کا حکم دیا ہےسماعت کے دوران وزیر اعظم کے وکیل خواجہ حارث نے جے آئی ٹی کی رپورٹ کے والیم نمبر دس کو عام کرنے پر اصرار نہیں کیا جو باہمی قانونی معاونت سے متعلق ہےوزیر اعظم کے صاحبزادوں حسن اور حسین نواز کے وکیل  سلمان اکرم راجہ جمعرات کو اپنے دلائل دیں گے