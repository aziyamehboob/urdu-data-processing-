
Sentence
پرتگال کے سٹار فٹبالر کرسٹیانو رونالڈو کے دو گول کی بدولت ریال میڈرڈ کی ٹیم نے چیمپیئنز لیگ کے اپنے ٹائٹل کا کامیابی کے ساتھ دفاع کیا ہے
Sentence
ریال میڈرڈ نے کارڈف میں کھیلے جانے والے فائنل میں جووینٹس کو ایک کے مقابلے چار گول سے شکست دے کر 12ویں بار اس کپ پر قبضہ کیا ہے جو کہ ایک ریکارڈ ہے
Sentence
خیال رہے کہ گذشتہ چار سیزن میں تیسری بار ریئل میڈرڈ نے چیمپیئنز ليگ کو اپنے نام کیا ہے اور رونالڈو نے ریکارڈ تین بار فائنل میں گول کرکے اپنی ٹیم کو کامیابی سے ہمکنار کیا ہے
Sentence
٭ ٭ ریال میڈرڈ کے کوچ اور فرانس کے سٹار کھلاڑی زین الدین زیڈین کے سر اب یکے بعد دیگرے دو فائنلز جیتنے کا سہرا ہے
Sentence
 اس سے قبل انھوں نے اپنی نئی ٹیم کو لا ليگا میں فتح سے ہمکنار کرانے میں اہم کردار ادا کیا تھا
Sentence
زیڈین نے ریال میڈرڈ کے کوچ  کی ذمہ داری گذشتہ سال جنوری میں لی تھی
Sentence
رونالڈو کے نام اب چیمپیئنز لیگ کے 140 میچز میں 105 گول کرنے کا ریکارڈ ہے اور ان میں سے 12 گول تو انھوں نے رواں سال کے 13 میچوں میں کیے ہیں
Sentence
میچ کے پہلے نصف میں رونالڈو نے گول کرکے ریال میڈرڈ کو سبقت دلا دی لیکن 27 ویں منٹ میں جووینٹس کے مانڈزوکک نے گول کرکے سکور برابر کر دیا
Sentence
 لیکن دوسرے نصف میں ریال میڈرڈ تقریبا ناقابل تسخیر نظر آئی اور جووینٹس اسے روکنے میں ناکام نظر آئی
Sentence
 جووینٹس کو کھیل کے آخری مرحلے میں اس وقت مزید نقصان اٹھانا پڑا جب ان کے کھلاڑی کواڈریڈو کو دوبار یلو کارڈ ملنے کی وجہ سے میدان سے باہر جانا پڑا
Sentence
ریال کی جانب سے 61 ویں منٹ میں کیسمیرو نے دوسرا گول کیا جبکہ اس کے تین منٹ بعد ہی رونالڈو نے اپنا دوسرا گول کرکے ریال کی سبقت ایک کے مقابلے تین کر دی اور ریال کی فتح کو تقریبا یقینی بنا دیا
Sentence
 پھر کھیل کے آخری لمحات یعنی 90 ویں منٹ میں اسینسیؤ نے چوتھا گول کرکے جیت کے فرق میں مزید اضافہ کر دیا