
Sentence
امریکی ریاست کیلیفورنیا کے شہر سان ہوزے میں عدالت نے ایک شخص کو 18 بلیاں مارنے کے جرم میں 16 سال قید کی سزا سنائی ہے
Sentence
 26 سالہ رابرٹ فارمر نے ان بلیوں کے چوری کرنے اور ان پر تشدد کرنے کا اعتراف کیا ہے
Sentence
 سانتا کلارا سپیریئر کوٹ میں ایک جج نے ماری جانے والی ہر بلی کا نام سزا پڑھ کر سنایا
Sentence
 ماہرین کے مطابق ایک بلی کے ساتھ جنسی زیادتی کے شواہد بھی ملے ہیں
Sentence
 رابرٹ فارمر نے یہ جرم سان ہوزے میں سنہ 2015 میں کیا تھا
Sentence
 وہ اسی سال اکتوبر میں ایک مردہ بلی کے ہمراہ اپنی گاڑی میں سوئے ہوئے پائے گئے تھے اور گاڑی میں بلی کے بالوں کے کچھ حصے بکھرے ہوئے تھے
Sentence
 سنہ 2015 میں یہ تمام بلیاں سان ہوزے میں کیمبرین پارک کے علاقے میں لاپتہ ہوگئی تھیں
Sentence
 ان میں کئی مردہ حالت میں ملی جبکہ دو کوڑا دان سے برآمد ہوئی تھیں
Sentence
 دی مرکری نیوز ویب سائٹ کا کہنا ہے کہ سکیورٹی کیمرے کی ویڈیو فٹیج میں ایک شخص کو گوگو نامی 17 سالہ بلی اٹھائے دیکھا گیا تھا
Sentence
 مقامی رہائشیوں نے رابرٹ فارمر کے بارے میں پولیس کو مطلع کیا
Sentence
گوگو نامی بلی بھی اس بلیوں میں شامل تھی جو لاپتہ ہونے کے بعد دوبارہ کبھی نہ مل سکی
Sentence
 رابرٹ فارمر نے جانوروں پر ظلم کے 21 جرائم کا اعتراف کیا ہے جن میں 18 بلیوں کو جان سے مار ڈالنا اور تین کو زخمی کرنا شامل تھا
Sentence
رابرٹ فارمر کے وکیل نے ان کی جانب سے ایک خط پڑھ کر سنانا جس میں انھوں نے کہا کہ 'ایسا محسوس ہوتا ہے کہ یہ جرائم کسی اور نے کیے ہیں، لیکن میں جانتا ہوں یہ میں ہی تھا
Sentence
 یہ سمجھنا بہت مشکل ہے کہ میں نے ایسا کیا
Sentence
 میں نے ان کے خاندان کے افراد کو چوری کیا
Sentence
 یہ حقیقت ہے کہ میں ہوش میں نہیں تھا اور اس کی کوئی توجیح نہیں ہے
Sentence
' سانتا کلارا کاؤنٹی کی ڈپٹی ڈسٹرکٹ اٹارنی الیگزینڈرا ایلس نے یہ خط نرم دلی حاصل کرنے کی کوشش قرار دیتے ہوئے مسترد کردیا
Sentence
 اس کے علاوہ رابرٹ فارمر کی قید کی سزا ختم ہونے کے بعد کوئی پالتو جانور رکھنے یا دیکھ بھال کرنے پر بھی دس سال تک پابندی عائد کی گئی ہے اور انھیں کیمبرین پارک کے علاقے سے دور رہنے کا بھی حکم دیا گیا ہے
Sentence
  