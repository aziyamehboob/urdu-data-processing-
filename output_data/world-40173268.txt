
Sentence
امریکہ نے کا کہنا ہے کہ وہ اقوامِ متحدہ کا انسانی حقوق سے متعلق ادارے کو چھوڑنے پر غور کر رہا ہے کیونکہ اس کا اسرائیل سے متعلق موقف جانبدار ہے
Sentence
 اقوامِ متحدہ میں امریکی سفیر نکی ہالے کا کہنا ہے کہ امریکہ انسانی حقوق کونسل میں اپنے کردار پر غور کر رہا ہے
Sentence
 انھوں نے کہا ’یہ قبول کرنا مشکل ہے کہ اسرائیل کے خلاف پانچ قراردادیں منظور کی گئیں لیکن کسی نے بھی وینزویلا کے بارے میں غور نہیں کیا
Sentence
‘* * وہ منگل کو اقوامِ متحدہ کی انسانی حوق کونسل سے خطاب کریں گی
Sentence
 واشنگٹن پوسٹ کے لیے گذشتہ جمعے کو ایک تجزیے میں انھوں نے لکھا تھا ’کونسل کو اسرائیل کے خلاف تنقید کا عمل ختم کرنا ہوگا
Sentence
‘انھوں نے مزید کہا کہ کونسل نے انسانی حقوق کی خلاف ورزی کرنے کا ریکارڈ رکھنے والے ایران پر اور حالیہ مہینوں میں سیاسی بحران اور اس کے دوران درجنوں مظاہرین کی ہلاکت پر وینزویلا پر کوئی تنقید نہیں کی
Sentence
 اقوامِ متحدہ کی انسانی حقوق کونسل کو صرف تحقیقات کروانے اور انسانی حقوق کی خلاف ورزی کرنے والے ممالک کے خلاف تنقید کا اختیار حاصل ہے تاہم اسے ایک اہم سفارتی حیثیت حاصل ہے
Sentence
 حالیہ مہینوں میں اس نے شمالی کوریا، ہیٹی اور میانمار سمیت دیگر ممالک میں انسانی حقوق کی خلاف ورزیوں کے حوالے سے قراردایں منظور کی
Sentence
 اسرائیلی وزیرِ اعظم نے ماضی میں اس ادارے کو اسرائیل مخالف سرکس قرار دیتے ہوئے کہا تھا کہ یہ صرف مشرقِ وسطی میں جمہوریت پر حملے کرتا ہے جبکہ ایران، شام اور شمالی کوریا کو نظر انداز کررہا ہے
Sentence
 سنہ 2013 میں اسرائیل نے اس وقت ادارے کے ساتھ عملی تعلق ختم کردیا تھا جب اس نے مغربی پٹی میں اسرائیل آبادکاری کی تحقیقات کا فیصلہ کیا تھا
Sentence
 اسرائیل نے 50 سال پہلے جنگ کے بعد مغربی پٹی، مشرقی یروشلم اور شام میں گولان کی پہاڑیوں پر قبٰضہ کیا تھا
Sentence
 اقوامِ متحدہ غزہ کی پٹی کو بھی مقبوضہ فلسطین کا حصہ سمجھتا ہے جہاں سنہ 2005 کے بعد سے  اسرائیل کی فوجیں موجود ہیں اور آبادکاری کی جا رہی ہے
Sentence
 انسانی حقوق کونسل میں امریکہ کے اتحادیوں میں سعودی عرب شامل ہے جس پر خود انسانی حقوق کی خلاف ورزیوں کے الزامات ہیں اور سنہ 2013 میں اس کی بحیثیت کونسل کے سربراہ ملک پر تنقید کی گئی تھی
Sentence
 