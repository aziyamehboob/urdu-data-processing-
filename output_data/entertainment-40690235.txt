
Sentence
انڈین فلمساز کرن جوہر نے جب اداکارہ کنگنا رناوت کو اپنے مشہور ٹی وی شو 'کافی ود کرن' میں مدعو کیا تھا تو شاید سوچا بھی نہ ہوگا کہ ان کی یہ مہمان ان پر کتنا بھاری پڑنے والی ہیں
Sentence
فلم انڈسٹری میں اقربا پروری کے موضوع پر کنگنا نے کرن کو آڑے ہاتھوں لیا تو پروگرام کے بعد کرن نے انھیں 'وومن کارڈ کھیلنے والی اداکارہ' کہا
Sentence
 کچھ روز یہ تماشا چلا اور اس میں کئی اور لوگ بھی کود پڑے
Sentence
لیکن اب لگتا ہے کہ کرن کو بات پھر بھی ہضم نہیں ہوئی
Sentence
 کرن نے اس موضوع کو ایک بار پھر چھیڑا اور وہ بھی پوری انڈسٹری کے سامنے
Sentence
 16 جولائی کو آئییفا ایوارڈز کی میزبانی کے دوران انھوں نے اک بار پھر کنگنا کو غصہ دلانے کی کوشش کی اور سیف علی خان نے ان کا ساتھ دیا
Sentence
تقریب میں جب اداکار ورون دھون فلم 'ڈھیشوم' کے لیے ایوراڈ لینے پہنچے تو سیف نے کہا کہ ورون انڈسٹری میں اپنے والد ڈیوڈ دھون کی وجہ سے ہیں اور وہ اپنی ممی شرمیلا ٹیگور کی وجہ سے اس پر کرن نے لقمہ دیتے ہوئے کہا کہ وہ اپنے فلسماز پاپا کی وجہ سے انڈسٹری میں آئے اس کے بعد تینوں نے 'اقربا پروری زندہ باد' کا نعرہ لگایا
Sentence
بات یہاں ختم نہیں ہوئی ورون اور سیف نے کرن جوہر کی فلم 'بولے چوڑیاں بولے کنگنا' گانا شروع کر دیا اس پر کرن نے کہا کہ کنگنا نہ کہو تو ہی اچھا ہے
Sentence
 اب جو کرن نے کیا اس پر کنگنا کا کیا ردِ عمل ہوگا یہ دیکھنا بھی دلچسپ رہے گا
Sentence
 اگرچہ کرن اس واقعہ کو محض مذاق کہہ کر معافی مانگ چکے ہیں لیکن اب یہ مذاق انھیں کتنا مہنگا پڑے گا اس کا فیصلہ کنگنا ہی کریں گی
Sentence
فلم 'ٹوائلیٹ ایک پریم کتھا' میں اکشے کمار کے ساتھ مرکزی کردار میں نظر آنے والی اداکارہ بھومی پڈنیکر کا کہنا ہے کہ فلموں سے لوگوں کی تفریح فراہم کرنا اچھی بات ہے لیکن اگر ان فلموں کے ذریعے لوگوں کو پیغام دیا جا سکتا ہے یا پھر معاشرے میں تبدیلی لانے کی کوشش کی جاتی ہے تو یہ اور اچھی بات ہے
Sentence
سنہ 2015 میں فلم 'دم لگا کے ہئیشا' سے ڈیبیو کرنے والی بھومی پڈنیکر کہتی ہیں کہ 'ٹوائلیٹ ایک پریم کتھا' انڈیا کے ایک انتہائی اہم مسئلے پر بنائی گئی ہے
Sentence
 انڈیا میں کروڑوں لوگ بیت الخلا سے محروم ہیں
Sentence
 دیہاتوں میں لوگوں کے گھروں میں ٹوائلیٹ نہیں ہے اور خواتین کو بھی کھلے یا کھیتوں میں رفع حاجت کے لیے جانا پڑتا ہے
Sentence
 بھومی کہتی ہیں کہ اس دور میں بھی لوگ ٹوائلیٹ جیسی بنیادی سہولیت سے محروم ہیں یہ انتہائی شرمناک بات ہے
Sentence
 ان کا کہنا تھا کہ زیادہ تر انڈین مرد 'مردانہ احساسِ برتری' کا شکار ہوتے ہیں اور اس کے لیے ان کے والدین ذمہ دار ہیں جو بیٹوں کو بیٹیوں پر ترجیح دیتے ہیں اور انھیں عورت کی عزت کرنا نہیں سکھاتے
Sentence
بھومی کا کہنا کافی حد تک درست ہے ماں باپ بیٹیوں کی شادی اور ان کے جہیز کے لیے قرضے لینے سے لے کر  اپنا گھر بار تو بیچ سکتے ہیں لیکن انھیں اعتماد  جیسی چیز سے محروم رکھتے ہیں جو انھیں سماج میں اپنے ساتھ ہونے والی ذیادتیوں سے لڑنے کا حوصلہ دیتا ہے
Sentence
نواز الدین صدیقی خود کو بالی وڈ کے ایک با صلاحیت اداکار کے طور پر سٹیبلش کر چکے ہیں لیکن ان کی حالیہ ٹویٹ سے ظاہر ہوتا ہے کہ فلم انڈسٹری میں خوبصورت شکل اور گوری رنگت کا دبدبہ آج بھی برقرار ہے
Sentence
نوازالدین نے اپنی ٹویٹ میں لکھا 'مجھے اس بات کا احساس دلانے کا شکریہ کہ مجھے کسی خوبصبرت اور گوری رنگت والی ہیروئن کے ساتھ کاسٹ نہیں کیا جا سکتا کیونکہ میں خوبصورت نہیں بلکہ سانولی رنگت کا ہوں لیکن میں نے کبھی اس طرح کی سوچ پر توجہ نہیں دی'
Sentence
 نواز الدین اپنی آنے والی فلم کے کاسٹنگ ڈائریکٹر سنجے چوہان کے اس کمنٹ کا جواب دے رہے تھے جس میں انھوں نے کہا تھا کہ وہ نواز کے سامنے کسی خوبصورت اور گوری رنگت والے کردار کو کاسٹ نہیں کر سکتے تھے
Sentence
نواز کی اس ٹویٹ کے جواب میں بے شمار لوگوں نے ان کا ساتھ دیتے ہوئے انھیں باصلاحیت اور انڈسٹری کا بہترین اداکار کہا
Sentence
 اور تو اور کچھ لوگوں نے تو اجے دیو گن تک کی مثال پیش کرڈالی جو غیر روایتی ہیرو نہ ہوتے ہوئے بھی بہت کامیاب رہے
Sentence
 ویسے بات سمجھ سے باہر ہے کہ واقعی یہ واقعہ ہوا تھا یا پھر یہ بھی فلم کے پروموشن کا ایک اور نیا انداز ہے