
Sentence
وکی پیڈیا نے 'کیلیبری' فونٹ کے صفحے کو ’18 جولائی تک یا پھر تدوین کا معاملہ حل ہونے تک‘ ناقابل تدوین بنا دیا ہے
Sentence
 وکی پیڈیا پر 'کیلیبری' فونٹ کے بارے میں جو معلومات فراہم کی گئی ہیں، اطلاعات کے مطابق جے آئی ٹی کی رپورٹ سامنے آنے کے بعد کئی بار ان کی تدوین کی کوشش کی گئی جس کے نتیجے میں وکی پیڈیا نے اس صفحے کو ہی کچھ عرصے کے لیے ناقابلِ تدوین بنا دیا ہے
Sentence
جے آئی ٹی نے اپنی رپورٹ میں ایک برطانوی فورینزک ماہر کا حوالہ دیتے ہوئے کہا ہے کہ یہ دستاویز کیلیبری فونٹ میں تحریر کی گئی ہے جو کہ عام استعمال کے لیے 2007 تک دستیاب ہی نہیں تھا
Sentence
اس بنیاد پر تحقیقاتی ٹیم نے اس دستاویز کو 'جعلی' قرار دیا ہے اور کہا ہے کہ اسے جمع کروا کر مریم نواز شریف ایک 'جرم' کی مرتکب ہوئی ہیں
Sentence
'وکی پیڈیا کے مطابق یہ فونٹ 2004 میں ڈیزائن کیا گیا تھا لیکن عام استعمال کے لیے 30 جنوری 2007 کو دستیاب ہوا تھا
Sentence
جے آئی ٹی کی رپورٹ سامنے آنے کے بعد مبینہ طور پر وکی پیڈیا پر یہ معلومات لکھنے کی کوشش کی گئی تھیں کہ 'کیلیبری' فونٹ 2004 سے دستیاب ہے
Sentence
 برطانوی اخبار گارڈیئن کے مطابق وکی پیڈیا کے اس اقدام پر اس کی تعریف کی جا رہی ہے کہ اس سے کمپنی کی دیانتداری ثابت ہوتی ہے
Sentence
 پاکستان میں پاناما لیکس کی تحقیقات کرنے والی جے آئی ٹی کی رپورٹ منظرِ عام پر آنے کے بعد سوشل میڈیا پر صارفین #FontGate کے ہیش ٹیگ کے تحت اس بحث میں مصروف نظر آئے کہ آیا مریم نواز شریف نے تحقیقات کے دوران جو دستاویزات جمع کروائیں وہ جعلی تھیں کیونکہ وہ جس فونٹ میں ٹائپ کی گئی تھیں وہ مبینہ طور پر دستاویزات کی تیاری کے وقت مستعمل ہی نہیں تھا
Sentence
مریم نواز شریف اور وزیراعظم کے قانونی مشیر بیرسٹر ظفر اللہ نے ان الزامات کی تردید کی ہے
Sentence
پاناما لیکس کی تحقیقات کرنے والی مشترکہ تحقیقاتی ٹیم کے سامنے جو سوال رکھے گئے تھے ان میں سے ایک یہ بھی تھا کہ معلوم کیا جائے کہ لندن میں پارک لین کے چار فلیٹس کا 'اصل' مالک کون ہے
Sentence
افشا کی جانے والی دستاویزات کے مطابق ان کی اصل مالک وزیراعظم پاکستان نواز شریف کی صاحبزادی مریم نواز شریف ہیں جنھیں اب اپنے والد کا سیاسی جانشین بھی سمجھا جا رہا ہے
Sentence
مریم کا دعویٰ رہا ہے کہ وہ صرف ان فلیٹوں کی مالک کمپنیوں کی ٹرسٹی ہیں اور ان کے بھائی ان کے اصل مالک ہیں
Sentence
 اس دعوے کے ثبوت کے طور پر انھوں نے جو دستاویز پیش کی اسے فروری 2006 میں تیار کیا گیا تھا
Sentence
کچھ حلقے اس دعوے کو چیلینج کر رہے کہ کیلیبری فونٹ 2007 سے قبل دستیاب نہیں تھا
Sentence
 وہ اس معاملے میں 'بیٹا' یا تجرباتی ورژن کا ذکر کر رہے ہیں اور اس سلسلے میں وہ جعلی دستاویزات کے کئی مقدمات میں گواہی دینے والے فونٹ ٹائپو گرافی کے ماہر ٹامس فینی کے ایک بیان کو بطور ثبوت پیش کر رہے ہیں
Sentence
فینی نے بی بی سی کو بتایا کہ جہاں ونڈوز 2007 کا وہ تجرباتی ورژن جس میں کیلیبری شامل کیا گیا تھا تکنیکی طور پر عوام کو 2004 سے دستیاب تھا، یہ امکان نہ ہونے کے برابر ہے کہ کوئی عام شخص اسے ڈاؤن لوڈ کر کے استعمال کر رہا ہو
Sentence
یہ واضح نہیں کہ کیلیبری 2007 سے قبل مائیکروسافٹ آفس کی کسی تجرباتی ریلیز کا حصہ تھا یا نہیں لیکن فینی کا یہی کہنا ہے کہ عموماً صارفین یا کمپیوٹر سافٹ ویئر فروخت کرنے والی دکانیں عام فروخت کے لیے پیش کیے جانے سے قبل کسی سافٹ ویئر کا تجرباتی ورژن ڈاؤن لوڈ کر کے استعمال نہیں کرتے
Sentence
کیلیبری فونٹ کے خالق لوکاس ڈی گروٹ بھی اس خیال سے متفق ہیں
Sentence
 ان کا کہنا ہے کہ ماضی میں جعلسازی کے درجن بھر مقدمات میں ان سے یہ سوال کیا جاتا رہا ہے کہ یہ فونٹ کب ریلیز کیا گیا تھا
Sentence
بی بی سی سے بات کرتے ہوئے لوکاس کا کہنا ہے کہ 'بیٹا' ورژن عموماً ٹیکنالوجی کی ماہرین ہی استعمال کرتے ہیں کیونکہ وہ پروگرام اس وقت تک تیاری کے حتمی مراحل میں ہوتا ہے
Sentence
تاہم یہ دعویٰ کہ کیلیبری فونٹ میں ٹائپ کیے جانے سے ہی مریم نواز کی دستاویز جعلی ثابت ہوتی ہے، عدالت میں ان کی جانب سے چیلینج کیا جا سکتا ہے