
Sentence
انڈیا میں کانگریس پارٹی کے سینیئر لیڈر منی شنکر ائیر کا کہنا ہے کہ علیحدگی پسند کشمیری رہنماؤں سے بات چیت کے بعد اگر ملک کے آئین میں ترمیم کرنے کی ضرورت بھی پیش آئے تو اس پر غور کیا جانا چاہیے
Sentence
منی شنکر ائیر حال ہی میں ایک وفد کے ساتھ انڈیا کے زیرانتظام کشمیر کا دورہ کر کے دہلی واپس آئے ہیں
Sentence
 اپنے اس دورے میں انھوں نے حریت کانفرنس سمیت مختلف سیاسی اور سماجی حلقوں کے نمائندوں سے مذاکرات کیے
Sentence
جمعرات کو بی بی سی اردو کے فیس بک لائیو میں بات کرتے ہوئے انھوں نے کہا  کہ آئین میں ملک کی 11 ریاستوں کو خصوصی اختیارات یا مراعات دی گئی ہیں اور 'جب آپ 11 ریاستوں کے لیے خصوصی انتظام کر سکتے ہیں تو کشمیریوں سے بات کر کے، اس کے بعد کسی نتیجے پر پہنچ کر اگر ضرورت پڑے کہ ہم اپنے آئین میں ترمیم کریں تو اس پر سوچیں گے
Sentence
'ان کا یہ بھی کہنا تھا کہ ' کشمیر میں شورش کو کچلنے کے لیے فوج بھیجی جا سکتی ہے لیکن وہاں لوگوں کے دل و دماغ جیتنے کے لیے آپس میں بات چیت کرنا ضروری ہے اور اگر بات چیت کی راہ میں آپ نے ایک قدم بھی اٹھایا تو شاید بھاگے بھاگے بہت سے لوگ آپ کے پاس آئیں گے
Sentence
'منی شنکر ائیر نے کہا  کہ کشمیری رہنما آزادی چاہتے ہیں لیکن یہ واضح نہیں کرتے کہ ان کے لیے 'آزادی' کا مطلب کیا ہے
Sentence
'2001 میں جموں کشمیر اسمبلی نے (خِودمختاری کے بارے میں) اتفاق رائے سے ایک قرارداد منظور کی تھی
Sentence
اور (1995 میں) میں نے خود وزیراعظم نرسمہا راؤ کو یہ کہتے ہوئے سنا تھا کہ جہاں تک خود مختاری کا سوال ہے، سکائی از دی لمٹ (ہم کسی بھی حد تک جاسکتے ہیں) لیکن پہلے وزیر اعظم اٹل بہاری واجپئی کی حکومت نےاور پھر دس برسوں تک ہماری سرکار نے اس قرارداد کو نظر انداز کیا
Sentence
'ان کا مزید کہنا تھا کہ 'موجودہ حکومت بھی کوئی ٹھوس قدم نہیں اٹھا رہی ہے علاوہ اس کے کہ وہاں اور زیادہ فوج بھیجو اور کشمیریوں کی آواز بند کرو
Sentence
'انڈیا میں حکومتوں کا دیرینہ موقف یہ رہا ہے کہ کشمیر کا مسئلہ انڈیا کے آئین کے دائرے میں رہ کر ہی حل کیا جا سکتا ہے لیکن ایک نظریہ یہ بھی ہے کہ اگر کشمیری زیادہ خود مختاری چاہتے ہیں تو یہ کوئی بے جا مطالبہ نہیں ہے
Sentence
کانگریس کے سابق وزیر داخلہ پی چدمبرم بھی کہہ چکے ہیں کہ انڈیا سے الحاق کے وقت کشمیریوں سے جو وعدے کیے گئے تھے، وہ پورے کیے جانے چاہییں
Sentence
منی شکنر ائیر سے پہلے بی جے پی کے سابق وزیر خارجہ یشونت سنہا بھی ایک وفد کے ساتھ کشمیر گئے تھے اور انہوں نے بھی مذاکرات کا سلسلہ شروع کرنے کی ضرورت پر زور دیا تھا
Sentence
وفاقی وزیر داخلہ راج ناتھ سنگھ نے چند روز قبل کہا تھا کہ حکومت کشمیر کے مسئلہ کا مستقل حل تلاش کرے گی لیکن انھوں نے اس بارے میں کچھ نہیں کہا کہ اس کا طریقۂ کار کیا ہوگا
Sentence
انڈیا کے زیرِ انتظام کشمیر میں گذشتہ برس جولائی میں حزب المجاہدین کے کمانڈر برہان وانی کی ہلاکت کے بعد سے شورش کا سلسلہ جاری ہے
Sentence
کشمیر میں گذشتہ ماہ فوج کے ایک میجر کی ویڈیو منظر عام پر آئی تھی جس میں وہ ایک مقامی نوجوان کو جیپ کے بونٹ سے باندھ کر 'انسانی ڈھال'  کے طور پر استعمال کر رہے ہیں
Sentence
اس واقعے کے بعد وادی میں حالات اور کشیدہ ہوئے ہیں لیکن حکومت اور فوج نے میجر کے فیصلے کی ستائش کی ہے