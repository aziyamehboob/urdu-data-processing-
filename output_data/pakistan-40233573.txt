
Sentence
صوبہ خیبر پختونخوا میں واقع عبدالولی خان یونیورسٹی مردان میں فائرنگ اور تشدد سے ہلاک کیے گئے طالبعلم مشال خان کے والد نے پشاور ہائی کورٹ میں درخواست استدعا کی ہے کہ مقدمہ کسی اور شہر منتقل کیا جائے
Sentence
ہمارے نامہ نگار عزیز اللہ خان نے بتایا کہ مشال خان کے والد اقبال خان کے وکیل لطیف آفریدی ایڈووکیٹ نے یہ درخواست پشاور ہائی کورٹ میں دی ہے
Sentence
 اقبال خان نے بی بی سی کو بتایا کہ انھیں اور ان کے وکلا کو یہ خدشہ لاحق ہے کہ مردان میں مقدمے کی سماعت سے نقص امن کا خطرہ ہو سکتا ہے اس لیے انھوں نے یہ درخواست پشاور ہائی کورٹ میں دی ہے
Sentence
ان کا کہنا تھا کہ انھوں نے درخواست میں یہ اختیار پشاور ہائی کورٹ کو دیا ہے کہ وہ مردان کے علاوہ کسی بھی ضلع میں یہ مقدمہ منتقل کر دیں کیونکہ مردان کے انسداد دہشت گردی کی عدلت میں سماعت کے دوران ان کے ساتھ بھی چالیس پچاس افراد ہوں گے جبکہ چھپن گرفتار ملزمان کے رشتہ دار اور عزیز موجود ہوں گے جس سے حالات خراب ہونے کا اندیشہ ہو سکتا ہے
Sentence
عبدالولی خان یونیورسٹی کے شعبہ صحافت کے طالبعلم مشال خان کے قتل کے الزام میں اس وقت کوئی ستاون افراد گرفتار ہیں جن میں یونیورسٹی کے طالبعلم اور ملازمین شامل ہیں
Sentence
 مشال خان کو 13 اپریل کو یونیورسٹی میں ہجوم نے توہین مذہب کے الزام میں تشدد اور فائرنگ کرکے ہلاک کر دیا تھا
Sentence
 مشال خان کے والد اقبال خان کے وکیل لطیف آفریدی نے بی بی سی کو بتایا کہ درخواست پر کارروائی آئندہ چند روز میں متوقع ہے
Sentence
دوسری جانب دو روز پہلے گرفتار افراد کے رشتہ داروں نے مردان میں ایک احتجاجی مظاہرہ کیا تھا جس میں انھوں نے کہا تھا کہ مقدمہ یہیں مردان کی عدالت میں ہی سنا جائے
Sentence
 مشال خان کے قتل کے حوالے سے سپریم کورٹ نے از خود نوٹس لیا تھا اور مشترکہ انکوائری کمیٹی قائم کی گئی تھی جس کی رپورٹ کے مطابق مشال خان کا قتل ایک باقاعدہ منصوبہ بندی کے تحت کیا گیا ہے اور اس میں توہین مذہب کے کوئی شواہد نہیں ملے
Sentence
پولیس نے اس واقعہ کی تحقیقات کی ہیں تاہم ویڈیو کلپس میں پولیس اہلکاروں کو بھی دیکھا جا سکتا ہے جس پر انگلیاں اٹھائی گئی تھیں
Sentence
 اس بارے میں اعلی سطح پر پولیس اہلکاروںکے خلاف بھی انکوائری کا حکم دیا جا چکا ہے