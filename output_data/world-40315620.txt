مصر میں ایک عدالت نے ملک کے اعلیٰ ترین پبلک پراسیکیوٹر کے قتل میں ملوث ہونے کے الزام میں 30 افراد کو سزائے موت دینے کی تجویز دے دی ہےجون 2015 میں مصر کے اعلیٰ ترین وکیلِ استغاثہ ہشام براکت ایک کار بم دھماکے میں مارے گئے تھے گذشتہ چند سالوں میں ہلاک ہونے والے وہ مصر کے اعلیٰ ترین عہدیدار تھے 2013 میں مصر میں اخوان المسلمین کی حکومت کا تختہ الٹائے جانے کے بعد سے ہشام برکت نے ہزاروں اسلام پسندوں کے خلاف مقدمات دائر کیے تھےان کے دور میں اخوان المسلمین کے سینکڑوں حامیوں کو سزائے موت یا عمر قید کی سزائیں سنائی گئیں مصری حکومت نے ہشام براکت کے قتل کے لیے اخوان المسلمین اور غزہ سے تعلق رکھنے والے گروہ حماس کو ان کے قتل کا ذمہ دار ٹھہرایا گذشتہ ماہ مصر کی وزارتِ داخلہ نے ایک ویڈیو جاری کی تھی جس میں چند افراد کو اس حملے کی ذمہ داری قبول کرتے ہوئے دیکھا جا سکتا ہے اور اس ویڈیو میں انھوں نے اعتراف کیا کہ وہ تربیت کے لیے غزہ گئے تھے بعد میں ان میں سے چند افراد نے عدالت کو بتایا کہ ان سے یہ بیان تشدد کر کے لیا گیا تھاسزائے موت کی عدالتی تجویز اب مصر کے مفتیِ اعظم کو بھیجی جائے گی مصر میں سزائے موت کے تمام فیصلے مفتیِ اعظم کے پاس رائے کے لیے بھجوائے جاتے ہیں تاہم ان کے فیصلے کے بعد بھی اپیل کی جا سکتی ہے 