
Sentence
جو بچے  بچپن میں سن نہیں سکتے انھیں بولنے میں بھی دقت کا سامنا ہوتا ہے
Sentence
 بیشتر ڈاکٹرز کے مطابق اگر بچپن میں ہی اس کمی سے نمٹا جائے یعنی انھیں بولنے کی تربیت بروقت دی جائے تو زیادہ تر کیسز میں بچے بولنا سیکھ سکتے ہیں
Sentence
ایک اندازے کے مطابق دنیا کی پانچ فیصد آبادی کی بولنے اور سننے کی صلاحیت سے پیدایش کے دن سے ہی متاثر ہوتی ہے
Sentence
   لیکن پاکستان جیسے ترقی پذیر مملک میں ایسے بچوں خصوصاً غریب خاندانوں کے لیے حکومتی سہولیات نہ ہونے کے برابر ہیں جس کے باعث بیشتر بچوں کا یہ عارضی نقص دائمی معذوری بن جاتا ہے
Sentence
 انہی وجوہات کو سامنے رکھتے ہوئے کراچی کی سافٹ ویئر انجینرنگ کی طالبات رباب فاطمہ اور ان کی ہم جماعت شانزے خان نے ’بولو ٹیک‘ نامی ایک ایپ ڈیزائن کی ہے جو متاثرہ افراد کو بولنے میں مدد گار ثابت ہو سکتی ہے
Sentence
 موبائل یا کمپیوٹر پر بولو ٹیک ایپ کے ذریعے اب متاثرہ افراد ڈاکٹر کی غیر موجودگی میں گھر بھیٹے بولنے کی مشق کر پائیں گے
Sentence
 اس سلسلے میں 23 سالہ رباب فاطمہ نے بی بی سی سے بات کرتے ہوئے بتایا کہ ’ابھی جو منویل طریقے سے تھریپی کی جاتی ہے اس میں ایک تو ایسے بچوں کی توجہ حاصل نہیں مشکل ہوتا ہے جس کی وجہ سے  ڈاکٹرز کی محنت دگنی ہو جاتی ہے
Sentence
’ہماری  ایپ کے برعکس اس طریقہ کار میں تصاویر یا ویڈیو کا استعمال نہ ہونے کے برابر ہے
Sentence
 جبکہ  بچے سیکھنے کے عمل میں تصاویر اور ویڈیوز کی طرف زیادہ راغب ہوتے ہیں ہے اس لیے یہ عمل تیز ہو جاتا ہے
Sentence
 ہماری ایپ کے ذریعے تین ماہ کا سیکھنے کا عمل ایک ماہ میں حاصل کیا جا سکتا ہے 
Sentence
‘ان کا دعویٰ ہے کہ دنیا میں یہ پہلا موقع ہے کہ اردو میں کسی نے ایسی ایپ بنائی ہے
Sentence
 دیگر زبانوں میں ایسی ایپ پہلے سے ہی موجود ہے
Sentence
 اسی لیے کراچی میں مقیم ادارے ’دا نیسٹ‘ نے ایک  تقریب کے ذریعے رباب اور شانزے کو موقع دیا کہ کہ وہ اپنی ایپ کی تشہیر قومی اور بین اقوامی سطح پر کر سکیں تاکہ ایپ کو چلانے کے لیے درکار رقم حاصل ہو پائے
Sentence
اور اس کے بعد اسے جلد ازجلد سکولوں اور ہسپتالوں میں متعارف کیا جا سکے تاکہ متاثرہ بچوں کی بحالی جلد ممکن ہو
Sentence
  ایک اندازے کے مطابق ایک اچھا ڈاکٹر تھریپی کے دو ہزار سے پانچ ہزار روپے ایک سیشن کے لیے لیتا ہے جبکہ دیہات سے شہر آنے کا خرچہ الگ
Sentence
 لیکن شانزے خان کا کہنا ہے کہ اس ایپ کے استعمال سے خرچہ میں خطرخواہ کمی آئے گی
Sentence
 انھوں نے بتایا کہ ’ولو ٹیک ایپ کے ذریعے آپ کو ڈاکٹر کی فیس صرف ایک مرتبہ دینا ہو گی جس کے بعد والدین بچوں کو بولنے کی مشق گھر پر خود کرا سکتے ہیں
Sentence
 دوسرا جس کے پاس موبائل ہے وہ یہ ایپ استعمال کر سکتا ہے تو لہذا دیہات کے لوگوں کا بار بار شہر آنے کا خرچہ بھی بچ جائے گا
Sentence
‘ایک مرتبہ ایپ ڈاون لوڈ کرنے کے بعد اسے انٹرنیٹ کے بغیر بھی استعمال کیا جا سکتا ہے
Sentence
 لگ بھگ دو کروڑ کی آبادی کے شہر کراچی میں ایسے بچوں کے لیے کم سے کم چار سکول موجود ہیں جبکہ چند کی غیر سرکاری سکول ایسے بچوں کی تربیت پر وقت صرف کر رہے ہیں جب کہ رسائی بیشتر بچوں کے لیے ناممکن نہیں تو مشکل ضرور ہے
Sentence
 ایسے میں امید کی جا سکتی ہے ٹیکنالوجی اس خلا کو پورا کر سکے گی اور ایسے بچے معاشرے سے کٹ کر نہ رہیں گے
Sentence
 