برطانیہ کی جوہانا کونٹا رومانیہ کی سیمونا ہیلپ کو شکست دے کر سنہ 1978 کے بعد ومبلڈن اوپن کے سیمی فائنل میں پہنچنے والی پہلی برطانوی خاتون کھلاڑی بن گئی ہیںواضح رہے کہ برطانیہ کی ورجینیا ویڈ نے 40 برس پہلے سنہ 1977 میں ومبلڈن کے فائنل میں کامیابی حاصل کی تھیٹینس کی عالمی درجہ بندی میں چھٹے نمبر پر براجمان جوہانا کونٹا نے منگل کو کھیلے جانے والے کوارٹر فائنل میں سیمونا ہیلپ کو 6-7، 2-7، 7-6، 7-5، اور 6-4 کے فرق سے شکست دی برطانوی ٹینس سٹار کا دو گھنٹے سے زیادہ وقت تک جاری رہنے والے اس مقابلے کو جیتنے کے بعد کہنا تھا 'مجھے ہمیشہ سے ہی اپنی قابلیت پر بھروسہ تھا اور میں نے ہمیشہ ہی بڑے خواب دیکھے ہیں'برطانیہ کی سابق چیمپیئن 72 سالہ ورجینیا ویڈ نے جوہانا کونٹا کا مقابلے دیکھنے کے لیے ومبلڈن کے میدان میں موجود تھیں  انھوں نے جوہانا کونٹا کی شاندار فتح کے بعد کہا 'میں جوہانا کونٹا کے لیے بہت خوش ہیں، مجھے پتہ ہے کہ میچ کے دوران کتنا دباؤ ہوتا ہے'ومبلڈن اوپن کے سیمی فائنل میں جوہانا کونٹا کا مقابلہ امریکہ کی وینس ولیمز سے جمعرات کو ہو گا جوہانا کونٹا وینس ویلیم کے خلاف کھیلے جانے والے گذشتہ پانچ مقابلوں میں سے تین بار فاتح رہی ہیںاس حوالے سے ان کا کہنا ہے  کہ وینس ولیمز ایک زبردست چیمپیئن ہیں اور مجھے ان کے ساتھ کورٹ شیئر کرنے پر فخر ہے