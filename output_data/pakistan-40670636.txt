
Sentence
پاکستان کے صوبے خیبر پختونخوا کے ضلع چترال کے باشندوں کےلیے 'لائف لائن' کی حیثیت رکھنے والی ملک کی سب سے بڑی سرنگ لواری ٹنل کا باقاعدہ افتتاح کردیا گیا ہے
Sentence
 تاہم ٹنل کا 15 فیصد کام بدستور باقی ہے اور توقع ہے کہ باقی کام اس سال کے آخر تک مکمل کرلیا جائے گا
Sentence
وزیر اعظم نواز شریف نے جمعرات کو دیر بالا اور چترال کے درمیان واقع تقریباً ساڑھے آٹھ کلومیٹر طویل لواری ٹنل کا باقاعدہ افتتاح کیا
Sentence
 اس موقع پر جلسہ عام سے خطاب کرتے ہوئے نواز شریف نے کہا کہ ان کے لیے یقینی طور پر آج خوشی کا دن ہے کیونکہ کئی سالوں سے التوا کا شکار چترال کے عوام کا ایک دیرینہ مطالبہ پورا ہوگیا ہے
Sentence
 انھوں نے کہا کہ اس سرنگ کے کھل جانے سے نہ صرف چترال کے عوام کا ملک کے دوسرے شہروں سے سارا سال رابط برقرار رہے گا بلکہ اس سے ترقی کی نئی راہیں بھی کھلیں گی
Sentence
نینشل ہائی وے اتھارٹی کے حکام کے مطابق ابتدائی طورپر ٹنل روزانہ کی بنیاد پر چھ گھنٹوں کے لیے عام ٹریفک کےلیے کھولی جائے گی جبکہ باقی ماندہ وقت میں سرنگ کے اندر جاری کام مکمل کیا جائے گا
Sentence
 انھوں نے کہا کہ سرنگ میں بجلی کا کام آخری مراحل میں ہے جسے مکمل کرنے میں مزید کچھ وقت لگ سکتا ہے
Sentence
تقریباً 26 ارب روپے کی خطیر لاگت سے تیار ہونے والی اس سرنگ کے منصوبے کی ابتدائی منطوری 70 کی دہائی میں ذوالفقار علی بھٹو کے دور میں دی گئی تھی
Sentence
 تاہم اس پر باقاعدہ کھدائی کا کام سنہ 2006 میں سابق فوجی صدر پرویز مشرف کے دور میں شروع ہوا
Sentence
پیپلزپارٹی کے سابق دور میں اس منصوبے پر فنڈز کی عدم دستیابی کے باعث کام دوبارہ روک دیا گیا تھا
Sentence
 چترال کے مقامی صحافی گل حماد فاروقی کا کہنا ہے کہ چترال میں آج ہر طرف جشن کا سماں ہے اور لوگ سرنگ کھولے جانے پر خوشی کا اظہار کر رہے ہیں
Sentence
 انھوں نے کہا کہ سردیوں میں لواری ٹاپ پر شدید برف باری کے باعث چار ماہ تک چترال کے لوگ ملک کے دیگر شہروں سے کٹ کر رہ جاتے تھے جس سے انھیں کئی قسم کے مسائل سے دوچار ہونا پڑتا تھا
Sentence
'ایسے سمجھ لیں کہ جیسے چترالی چار ماہ تک پاکستانی نہیں ہوا کرتے تھے کیونکہ ان کا پاکستان کے کسی بھی شہر سے کوئی زمینی رابط نہیں ہوا کرتا تھا اور نہ کوئی ان کو پوچھنے والا تھا
Sentence
'چترال سے کئی کلو میٹر دور لواری ٹنل میں ایک ہی وقت میں دو گاڑیاں باآسانی گزر سکتی ہیں
Sentence
 اس بڑے ٹنل کے ساتھ ایک چھوٹی ٹنل بھی بنائی گئی ہے
Sentence
 چترال کی طرف واقع یہ ٹنل تقریباً ڈیڑھ کلو میٹر ہے جو مرکزی ٹنل سے چند فرلانگ کے فاصلے پر واقع ہے
Sentence
 ٹنل کے کھل جانے سے اب چار گھنٹے کا سفر 15 منٹ میں بغیر کسی خطرے کے طے کیا جا سکے گا
Sentence
سرنگ کے اندر سے گاڑیوں کا دھواں نکالنے کےلیے تاحال کوئی انتظام موجود نہیں جس سے زہریلی گیسوں کے اخراج کے امکان کو رد نہیں کیا جاسکتا تاہم این ایچ اے حکام کے مطابق زیریلی گیسوں کے اخراج سے بچنے کےلیے سرنگ کے اندر بڑے ایگزاسٹ مشینیں نصب کرنے کا کام تیز کردیا گیا ہے جسے جلد ہی مکمل کر لیا جائے گا
Sentence
چترال کے ایک باشندے تیمور شاہ نے کہا کہ لواری ٹنل کا کھل جانا یہاں کے عوام کا ترقی کی جانب پہلا قدم ہے اور اب یہاں حقیقی تبدیلی آئےگی
Sentence
 انھوں نے کہا کہ لوگ حکمرانوں سے بڑے مایوس ہوگئے تھے کیونکہ کئی دہائیوں سے ان کا ایک دیرینہ مطالبہ پورا نہیں کیا جا رہا تھا اور جس کی وجہ سے کئی قیمتی جانیں ضائع ہو چکی ہیں
Sentence
خیال رہے کہ لواری ٹنل کی تعمیر سے پہلے چترال سے ملک کے دیگر شہروں کی طرف جانے والی تمام گاڑیاں لواری ٹاپ سے گزر کر جاتی تھیں جو سطح سمندر سے تقریباً 10 ہزار فٹ کی بلندی پر واقع ہے
Sentence
 یہاں اکثر اوقات حادثات پیش آتے رہے ہیں جس میں کئی افراد ہلاک ہوچکے ہیں
Sentence
 لواری ٹاپ موسم سرما میں شدید برف باری کے باعث چار ماہ تک بند رہتی ہے اور اس دوران یہاں سے پیدل جانا بھی محال ہوتا ہے
Sentence
 