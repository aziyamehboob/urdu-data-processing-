امریکی صدر ڈونلڈ ٹرمپ کا کہنا ہے کہ ریاست ورجنیا میں رپبلکن پارٹی کے سیاست دان سٹیو سکالس کو گولی مارنے والا حملہ آور ہلاک ہو گیا ہےریاست ورجنیا میں ریپبلیکن پارٹی کے  سیاست دان سٹیو سکالِس اور ان کے معاونین گولیاں لگنے سے زخمی ہوگئے تھے حملہ آور کی شناخت جیمز ٹی ہاڈجکنسن کے نام سے ہوئی ہے جو پولیس کے ساتھ مقابلے میں مارے گئےزخمیوں میں دو پولیس اہلکار بھی شامل ہیں جنھیں خطرے سے باہر بتایا جاتا ہےصدر ڈونلڈ ٹرمپ نے اس حملے کو ’انتہائی وحشیانہ حملہ قرار دیا ہے‘اس سے قبل پولیس نے ایک ٹویٹ میں کہا تھا کہ 'پولیس کئی گولیاں چلائے جانے کے واقعے کی تحقیق کر رہی ہے اور ایک شخص کو حراست میں لے لیا گیا ہے'ایک عینی شاہد نے ٹوئٹر پر کہا ہے کہ سمپسن سٹیڈیم پارک کے قریب واقع بیس بال کے میدان میں گولیاں چلنا شروع ہوگئیں عینی شاہد کے مطابق وہاں پر اس وقت کانگریس کی بیس بال ٹیم پریکٹس کر رہی تھیمقامی میڈیا کے مطابق اس واقعے کے بعد سے وہاں بہت زیادہ تعداد میں پولیس موجود ہے سینیٹر مائک لی نے فوکس نیوز کو ٹیکسٹ میں کہا ہے کہ مسٹر سٹیو سکیلائس کو کولہے پر گولی لگی ہے انہوں نے کہا کہ گولی مارنے والے نے لمبی بندوق سے حملہ کیاوائٹ ہاؤس میں پریس سیکریٹری شون سپائسر نے ٹویٹ میں کہا ہے کہ صدر ڈونلڈ ٹرمپ کو صورتِ حال سے باخبر رکھا جا رہا ہے