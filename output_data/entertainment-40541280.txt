آسکر اور گریمی جیسے باوقار ایوارڈز سے سرفراز انڈیا کے معروف موسیقار اے آر رحمان نے موسیقی کی دنیا میں 25 سال پورے کر لیے ہیںانھوں نے اس موقع پر اپنے مذہبی عقیدے کے متعلق کہا کہ اس سے انھیں اپنے کیریئر کی تشکیل کرنے اور اسے متعارف کروانے میں مدد ملی ہےاے آر رحمان نے موسیقی کی دنیا میں اپنے 25 سال پورے کرنے کے موقعے پر عالمی نیوز ایجنسی روئٹرز کو دیے جانے والے خصوصی انٹرویو میں یہ باتیں کہیں٭ ٭ ٭ اے آر رحمان نے 23 سال کی عمر میں سنہ 1989 میں اسلام قبول کیا تھا اے آر یعنی اللہ رکھا رحمان نے کہا کہ ان کے لیے اسلام کا مطلب سادہ طریقے سے زندگی جینا اور انسانیت اہم ترین ہیںانھوں نے اس انٹرویو میں کہا: 'اسلام ایک سمندر ہے اس میں 70 سے زیادہ فرقے ہیں میں صوفی مسلک پر عمل کرتا ہوں جس میں محبت کو بڑی اہمیت ہے جو بھی ہوں وہ اسی کی وجہ سے ہوں اور اسی پر میں اور میرا خاندان عمل پیرا ہے'انھوں نے مزید کہا کہ 'بظاہر بہت سی چیزیں ہو رہی ہیں اور میں محسوس کرتا ہوں کہ یہ زیادہ تر سیاسی نوعیت کی حامل ہیں'ہندوستان میں صوفیوں کی عظیم الشان تاریخ رہی ہے صوفی نظریہ دور جدید میں اسلام کی ایک غیر متشدد شکل ہے جو مذہب کی روحانی قوت کو پیش کرتی ہےخیال رہے کہ 50 سال کے اس عظیم موسیقار کو اب تک دو آسکر، دو گریمی اور ایک گولڈن گلوب ایوارڈ سے نوازا جا چکا ہےاے آر رحمان نے سینکڑوں فلموں میں موسیقی دی ہیں ان میں آسکر ایوارڈ یافتہ فلم 'سلم ڈاگ ملنیئر' کے ساتھ 'لگان' اور 'تال' جیسی فلمیں شامل ہیںاے آر رحمان نے دنیا بھر کے بڑے فنکاروں کے ساتھ کام کیا ہے کم بولنے والے آرٹسٹ اے آر رحمان نے کہا کہ انھیں امید ہے کہ موسیقی لوگوں کو ساتھ لانے میں مدد دے گیاے آر رحمان نے کہا: 'اگر آپ ایک آرکسٹرا میں ہوتے ہیں تو آپ کو خصوصی قسم کا حق حاصل ہوتا اور نہیں بھی ہوتا ہے کیونکہ آپ بہت سے دوسرے فنکاروں کے ساتھ میں پرفارم کر رہے ہوتے ہیں ایک ساتھ پرفارم کرنے کا مطلب بیک وقت مختلف قسم کی ریس میں دوڑنا ہے ہم لوگ مختلف مذاہب سے تعلق رکھتے ہیں اور ایک دوسرے کے ساتھ پرفارم کرتے ہیں ہمارے اندر سے ایک ہی آواز آتی ہے اور ایک ہی لے اور سر میں کام کرتے ہیں'