پاکستان میں سوشل میڈیا پر گستاخانہ مواد کی اشاعت کے الزام میں انسداد دہشت گردی کی عدالت سے سزائے موت پانے والے تیمور رضا کی جانب سے اس سزا کے خلاف لاہور ہائی کورٹ کے بہاولپور بینچ میں درخواست جمع کروا دی گئی ہےتیمور رضا کو یہ سزا مبینہ طور پر فیس بک پر گستاخانہ مواد شائع کرنے پر سنائی گئی تھی اور یہ پاکستان میں اپنی نوعیت کا پہلا واقعہ ہے30 سالہ تیمور رضا کے وکیل فدا حسین نے بی بی سی کو بتایا کہ ان کے موکل نے ایسا کوئی لفظ نہیں کہا جو توہین رسالت یا کسی بھی معتبر ہستی کی شان میں گستاخی پر مبنی ہو اور ان کا جرم ثابت کرنے کی لیے نہ کوئی گواہ ہے اور نہ ہی ٹھوس ثبوت اور اسی لیے انھوں نے عدالتی فیصلے کے خلاف اپیل کی ہےتیمور لاہور کے علاقے ڈیفنس میں ایک کمپنی میں آفس بوائے کا کام کرتے تھے ان کے بھائی وسیم عباس کے مطابق چار اپریل 2016 کو جب بہت کوششوں کے باوجود ان کا اپنے بھائی سے رابطہ نہیں ہوا تو انھوں نے لاہور کے ڈیفنس اے تھانے میں تیمور کے اغوا کی ایف آئی آر درج کروائیدوسری جانب کیس کی تفصیلات یہ بات ظاہر کرتی ہیں کہ تیمور رضا کو اگلے ہی روز پانچ اپریل 2016  کو محکمۂ انسدادِ دہشت گردی نے بہاولپور کے ایک بس اڈے سے گرفتار کیا اور ملتان میں ان کے خلاف دفعہ 298 اے کے تحت ایف آئی آر درج ہوئیان پر الزام تھا کہ وہ بس سٹینڈ پر پیغمبرِ اسلام، صحابہ کرام اور ازواج مطہرات کے بارے میں گستاخانہ اور فرقہ وارانہ مواد لوگوں میں بانٹ رہے تھےتیمور کے وکیل فدا حسین کا کہنا ہے کہ ابتدائی طور پر ایف آئی آر میں صرف 298 اے کی دفعات لگائی گئی تھیں البتہ دو ماہ بعد 295 سی کی دفعات بغیر کسی ثبوت کے شامل کر لی گئیںانھوں نے عدالتِ عالیہ میں جو اپیل دائر کی ہے اس میں کہا گیا ہے کہ عدالت نے سزا سناتے ہوئے پنجاب فورینسک سائنس لیبارٹری کی رپورٹ پر انحصار کیا ہے، حالانکہ اس رپورٹ سے استغاثہ کے الزامات ثابت نہیں ہوتے اپیل میں مزید کہا گیا ہے کہ تیمور نے کسی قسم کا قابلِ اعتراض مواد نشر نہیں کیا اور عدالت نے صرف کمزور شہادتوں کی بنیاد پر فیصلہ دیا ہےملزم تیمور رضا کے بھائی نے نامہ نگار حنا سعید سے بات کرتے ہوئے کہا: 'یہ مس کیرج آف جسٹس یعنی انصاف کا خون ہے ہمارا تعلق ساہیوال کے ایک سادہ سے گھرانے سے ہے تیمور انتہائی شریف آدمی ہے، وہ کبھی کوئی ایسی حرکت کر ہی نہیں سکتا ہماری ہائی کورٹ سے اپیل ہے کہ ہمیں انصاف دے'پاکستان میں یہ اپنی نوعیت کی پہلی سزائے موت ہے جو سوشل میڈیا پر گستاخانہ مواد کی اشاعت پر سنائی گئی ہے اس واقعے نے نہ صرف پاکستان بلکہ دنیا بھر کے ذرائع ابلاغ کی توجہ حاصل کی اور اس حوالے سے ایک نئی بحث کا آغاز ہوا ہےانسانی حقوق کے عالمی ادارے ایمنیسٹی انٹرنیشنل نے پاکستانی حکام پر زور دیا ہے کہ تیمور سمیت توہین رسالت کے الزام میں گرفتار تمام افراد کو فوری طور پر رہا کر دیا جائےایمنیسٹی انٹرنیشنل کی پاکستان کے لیے نمائندہ نادیہ رحمان نے کہا ہے کہ 'مبینہ طور پر توہین آمیز مواد کی آن لائن پوسٹنگ کی پاداش میں موت کی سزا بین الاقوامی انسانی حقوق کے قانون کی خلاف ورزی ہے اور ایک خطرناک مثال ہے حکام مبہم اور وسیع قوانین کا استعمال کرتے ہوئے اظہار رائے کی آزادی کو جرم قرار دے رہے ہیں'تنظیم نے اپنے بیان میں مزید کہا ہے کہ پاکستان میں ایسے قوانین لاگو کروانے کی کوشش کی جا رہی ہے جن کا غلط استعمال کیا جا سکتا ہے اور ان میں مناسب سیف گارڈز کی کمی ہے