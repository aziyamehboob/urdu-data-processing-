
Sentence
سعودی عرب کے مشرقی شہر قطیف میں اتوار کی شب ایک بم دھماکے میں ایک فوجی اہلکار ہلاک اور دو زخمی ہوئے ہیں
Sentence
 وزارتِ داخلہ کا کہنا ہے کہ قطیف کے علاقے العوامیہ میں فوجیوں کی ایک گاڑی گشت کر رہی تھی جب اسے خود ساختہ بارودی سرنگ سے نشانہ بنایا گیا
Sentence
 وزارت کا کہنا ہے کہ یہ ایک دہشتگرد حملہ تھا
Sentence
 مقامی خبر رساں ایجنسی العریبہ کے مطابق اس حملے میں ہلاک ہونے والے فوجی کی سعودی وزارتِ داخلہ نے شناخت ظاہر کر دی ہے اور ان کا نام طارق العلاقی بتایا گیا ہے
Sentence
 واضح رہے کہ تیل سے مالا مال سعودی عرب کے مشرقی صوبے کے کچھ علاقوں میں شیعہ برادری بڑی تعداد میں آباد ہیں اور یہاں ماضی میں سعودی عرب کی سنی بادشاہت کے خلاف کئی احتجاجی تحریکیں دیکھی گئی ہیں
Sentence
اس کے علاوہ اس علاقے میں ماضی میں حکومتی فورسز کو بھی نشانہ بنایا جا چکا ہے
Sentence
 اس ماہ کے آغاز میں بھی قطیف میں ایک کار میں دھماکے سے کم از کم دو افراد ہلاک ہوگئے تھے جبکہ 2015 میں قطیف میں ایک مسجد میں خودکش دھماکہ بھی کیا جا چکا ہے
Sentence
 