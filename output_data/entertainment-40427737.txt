
Sentence
انڈین فلم 'مام' سے بالی وڈ میں فلمی سفر کا آغاز کرنے والے پاکستانی اداکار عدنان صدیقی کا کہنا ہے کہ انھیں پاکستانی فلموں میں اچھے کرداروں کی پیشکش نہیں ہوتی اور انڈیا میں بھی انھوں نے تب ہی کام کیا جب کردار اور سکرپٹ ان کی پسند کا تھا
Sentence
 ’مام‘ سات جولائی کو ریلیز ہو رہی ہے اور عدنان نے اس فلم میں سری دیوی کے علاوہ نواز الدین صدیقی کے ساتھ کام کیا ہے
Sentence
بی بی سی اردو سے بات کرتے ہوئے عدنان کا کہنا تھا کہ انھیں ’مام‘ سے قبل بھی انڈین فلمز کی آفرز ملی تھیں، جن میں رانی مکھرجی کی فلم ’مردانی‘ اور ’جسم ٹو‘ شامل ہیں لیکن انھوں نے انکار کر دیا تھا
Sentence
  `اگر میں اپنا ٹیلنٹ وہاں ثابت کر سکتا ہوں تو میں وہاں جا کر کام ضرور کروں گا لیکن اگر خانہ پری کے طور پر فلم میں کام دیا جائے تو مجھے منظور نہیں
Sentence
‘ سری دیوی کے ساتھ کام کرنے کے حوالے سے عدنان جہاں پرجوش تھے وہیں کشمکش کا شکار بھی
Sentence
 ’پریشر تو تھا کیونکہ سری دیوی مجھے بہت پسند ہیں
Sentence
 میں نے ان کی بہت سی فلمیں دیکھیں ہیں اور کرش بھی رہا ہے
Sentence
 تو جس پر کرش رہا ہو اس کے ساتھ کام کرتے وقت آپ سٹار سٹرک ہو جاتے ہیں
Sentence
 لیکن میں نے بڑے طریقے سے سنبھالا
Sentence
‘ان کا کہنا ہے کہ ’سری دیوی کے ساتھ کام کر کے مجھے احساس ہوا کہ بہترین اداکارہ تو وہ بعد میں بنی ہوں گی پہلے وہ انسان بہت خوبصورت ہیں
Sentence
‘   فلم کی شوٹنگ کے حوالے سے عدنان نے بتایا کہ انہوں نے دہلی، ممبئی اور جورجیا میں دو مہینے شوٹ کیا اور فلم کے پروڈیوسر اور سری دیوی کے شوہر بونی کپور نے ان کا خوب خیال رکھا
Sentence
 ’بونی کپور کھانے کے بہت شوقین ہیں
Sentence
 خود تو مزیدار کھانے کھاتے تھے ہمیں بھی کھلاتے تھے
Sentence
 سیٹ پر جب کھانا آتا تھا تو بونی کپور بچوں کی طرح کھانے کو دیکھتے تھے اور انکے منہ میں پانی آ رہا ہوتا تھا، ان کا بس نہیں چلتا تھا کہ سب بیٹھیں یا نہ بیٹھیں وہ خود کھانا شروع کر دیں
Sentence
‘ اس فلم میں عدنان کے علاوہ ایک اور پاکستانی بھی ہیں اور وہ ہیں اداکارہ سجل علی
Sentence
عدنان صدیقی کا کہنا ہے کہ سجل سمیت سب اداکاروں نے ایک سے ایک بڑھ کر پرفارمنسز دی ہیں
Sentence
’سجل سے جو امیدیں لگائی جا رہی ہیں اس نے بالکل ویسا ہی کام کیا ہے
Sentence
‘فلم کی دیگر کاسٹ کے حوالے سے عدنان کا کہنا تھا `نوازالدین صدیقی ایک کمال کے اداکار اور انسان ہیں
Sentence
 وہیں اکشے کھنہ اور فلم کے ولن ابھیمنیو سنگھ نے بھی بہترین کام کیا ہے، میری ابھیمنیو سے بہت اچھی دوستی بھی ہو گئی
Sentence
 یہ ایک مکمل ٹیم تھی اور اوپر سے اے آر رحمن کا میوزک
Sentence
‘اس سوال کے جواب میں کہ وہ فلم کی تشہیر کے لیے انڈیا جائیں گے، عدنان صدیقی نے کہا کہ ’ کسی کو کیا پتا تھا کہ ایسے حالات ہو جائیں گے کہ ہم پروموشنز کے لیے جا بھی نہیں پائیں گے
Sentence
‘انھوں نے کہا کہ’اپنی ہی فلم پروموٹ نہ کرنے کا افسوس تو ہوتا ہے کیونکہ ٹریلر لانچ ہوا تو تمام کاسٹ وہاں اکٹھی تھی اور میں سب کو دیکھ رہا تھا
Sentence
 تو دماغ میں آتا ہے کہ کاش حالات صحیح ہوتے تو ہم بھی ادھر ان کے ساتھ ہوتے
Sentence
‘مستقبل میں بالی وڈ میں کام کے حوالے سے عدنان نے کہا کہ `بھارت میں شوٹ کر رہا تھا تو آوازیں آرہی تھیں کہ وہاں کے فلم ساز مجھے کاسٹ کرنا چاہ رہے ہیں
Sentence
 عامر خان کی ایک فلم `سیکرٹ راک سٹار` کے لیے آڈیشن بھی دیا تھا
Sentence
 اس دوران اور بھی بہت سے آڈیشن ہوئے اور مجھے ایسا لگ رہا تھا کہ اور فلمیں ملیں گی لیکن اب موجودہ حالات میں مجھے نہیں لگتا کہ وہاں سے کوئی آفر آئے گی
Sentence
‘ فلم میں اپنے کردار اور کہانی کے بارے میں عدنان نے کہا کہ `فلم میں سسپنس اور ڈرامہ ہے جبکہ کہانی ایک ماں اور بیٹی کی ہے، جس میں باپ کیسے انوالو ہوتا ہے، وہ دلچسپ ہے
Sentence
 سری دیوی فلم میں میری دوسری بیوی ہیں اور سجل کی سوتیلی ماں
Sentence
 کہانی تو نہیں بتا سکتا لیکن ان تینوں کرداروں کی زندگی میں کچھ ایسا ہوتا ہے کہ ہر رشتے پر سوال اٹھ جاتے ہیں
Sentence
` `مام' کی پاکستان ریلیز کے حوالے سے حتمی فیصلہ نہیں کیا گیا لیکن عدنان پر امید ہیں کہ پاکستانی شائقین یہ فلم ضرور دیکھیں گے
Sentence
`پاکستانیوں کو یہ فلم دیکھنی چاہیے کیونکہ اس میں سجل ہے، میں ہوں
Sentence
 پہلے فلم دیکھیں، پھر اس پر ریویو دیں
Sentence
 مجھے یقین ہے کہ لوگوں کو یہ فلم ضرور پسند آئے گی
Sentence
`