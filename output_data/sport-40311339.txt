
Sentence
اگر آپ کے خاندان کے کسی فرد کو ذہنی تناؤ ہو جائے تو اس کے علاج کے لیے موٹی رقم خرچ کرنی پڑ سکتی ہے
Sentence
 لیکن سوچیے ایسے دو ملکوں کے بارے میں جو ایک دوسرے کے خلاف سرحدوں پر ہتھیار تانے ہوں، ان کے درمیان بات چیت بند ہو، فلمیں اور سیریل پر پابندی لگانے والوں کا شور ہو
Sentence
 لیکن اس سب کے درمیان یہ کشیدگی کرکٹ کے میدان پر اربوں کی کمائی میں بدل جائے
Sentence
 18 جون کو جب انڈیا اور پاکستان چیمپیئنز ٹرافی کے فائنل میں ایک دوسرے کے مد مقابل ہوں گے تو یہ روایتی حریفوں کے درمیان محض ایک میچ ہی نہیں ہوگا
Sentence
 اشتہارات کی دنیا کے ماہرین کے مطابق اس فائنل میچ کے دوران ٹی وی اشتہارات سے تقریباً 500 کروڑ کی کمائی ہونے کا اندازہ ہے
Sentence
یعنی فائنل میں 100 اوور کے میچ میں ہر ایک اوور میں تقریباً پانچ کروڑ کی کمائی کی امید ہے
Sentence
 انڈیا اور پاکستان کے درمیان چیمپیئنز ٹرافی میں چار جون کو پہلے مقابلے کے دوران ٹی وی نشریات کمپنی نے دس سیکنڈ کا اشتہار دکھانے کے لیے 25 لاکھ چارج کیے تھے
Sentence
لیکن ٹی وی اشتہارات دلانے والی کچھ کمپنیاں دعویٰ کرتی ہیں کہ فائنل میں یہ قیمت 35 لاکھ تک پہنچ گئی ہے
Sentence
بی بی سی اردو نے نشریات کمپنی سٹار سے اس بارے میں صحیح تصویر جاننے کی کوشش کی لیکن کوئی جواب نہیں ملا
Sentence
 لیکن جن کمپنیوں نے انڈیا اور پاکستان کے درمیان فائنل میچ کے دوران اشتہارات بک کروائے ہیں، وہ فیس کو واجب قرار دے رہے ہیں
Sentence
سٹار ٹی وی کے مطابق چار جون کو ہونے والے انڈیا اور پاکستان کے مابین چیمپیئنز ٹرافی کے پہلے میچ کو 20 کروڑ سے بھی زیادہ لوگوں نے دیکھا
Sentence
اس ایک میچ کا تقابل کیا جائے تو ڈیڑھ ماہ تک چلنے والی 60 میچوں والے آئی پی ایل کو تقریباً 40 کروڑ ناظرین نے دیکھا تھا
Sentence
انڈیا اور پاکستان کے درمیان فائنل میچ تقریباً ایک ارب سے بھی زیادہ لوگوں کے ٹی وی پر دیکھنے کا اندازہ ہے
Sentence
ظاہر ہے کہ کوئی کمپنی اپنے برانڈ کے لیے اتنا بڑا موقع نہیں گنوائے گی
Sentence
یہ بتانا ضروری ہے کہ کسی بھی بڑے ٹورنامنٹ اور اہم میچ میں ٹی وی نشریات کمپنی اشتہارات کے لیے 10 فیصد سلاٹ ریزرو رکھتی ہے
Sentence
 سیدھے لفظوں میں کہا جائے تو بڑے میچوں میں جو زیادہ پیسہ دے گا، اس کے لیے دروازے کھلے ہیں
Sentence
نشریات کے لیے انڈیا کی وزارت اطلاعات و نشریات کے قوانین کے مطابق ایک گھنٹے کے کسی بھی طرح کی ٹی وی نشریات کے دوران صرف 12 منٹ کے لیے ہی اشتہارات دکھائے جا سکتے ہیں
Sentence
یعنی تقریباً نو گھنٹے کی نشریات کے دوران میں ٹی وی کمپنی کے پاس تقریباً 108 منٹ کے اشتہارات دکھانے کے لیے ہوں گے
Sentence
 اس کے علاوہ میچ سے پہلے تجزیے اور بعد کے جائزے وغیرہ کو جوڑ دیا جائے تو اسے 40 سے 50 منٹ مزید مل جاتے ہیں
Sentence
یہ محض سرکاری تجزیہ ہے کیونکہ انڈیا کے کئی ٹی وی چینلز کے گروپس نے اس اصول کو ہائی کورٹ میں چیلنج کر رکھا ہے
Sentence
 لہٰذا کوئی اہم فیصلہ آنے تک تمام چینلز اپنی مرضی کے اشتہارات دکھانے کے لیے آزاد ہیں
Sentence
انڈیا اور پاکستان کے درمیان فائنل میں اشتہارات دکھانے کے لیے بہت سی کمپنیاں اپنی مصنوعات کو پروموٹ کرنے کے لیے ہاتھ پیر مار رہی تھیں لیکن بتایا جا رہا ہے کہ کوئی بھی سلاٹ خالی نہیں ہے
Sentence
سٹار ٹی وی نے سنہ 2014 میں 2015 سے 2023 تک کے لیے بین الاقوامی کرکٹ کونسل سے نشریات کے حقوق حاصل کیے تھے
Sentence
 اس وقت بتایا گیا تھا کہ کمپنی 22 ہزار کروڑ کی سرمایہ کاری کرے گی
Sentence
 ایسے میں ایک ہی سیزن میں انڈیا اور پاکستان کے درمیان دو میچز ہونا، جس میں سے ایک ٹورنامنٹ کا فائنل ہو، کسی نعمت سے کم نہیں
Sentence
چیمپیئنز ٹرافی کے پہلے میچ میں دونوں ملکوں کے درمیان برمنگھم میں بارش کی وجہ سے وقت خراب ہوا اور یہ نشریات کمپنی کے لیے لاٹری ثابت ہوا کیونکہ اس کو کہیں زیادہ اشتہارات دکھانے کا موقع مل گیا
Sentence
پہلے ہی میچ میں ان دونوں ٹیموں کا مقابلہ کرا دینا انٹرنیشنل کرکٹ کونسل کے ٹورنامنٹس کی کامیابی اور ٹی وی کمپنی کے لیے سونے کی کان ثابت ہوئی