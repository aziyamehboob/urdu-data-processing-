لندن میں جمعے کو پارسنز گرین سٹیشن پر ٹیوب ٹرین میں ہونے والے دھماکے کے شبہے میں پولیس نے ایک اور شخص کو حراست میں لیا ہے۔ 
حکام نے 21 سالہ شخص کو لندن کے مغربی علاقے ہاؤنسلو سے ہفتے کی شب گرفتار کیا ہے۔ 
اس سے قبل ایک 18 سالہ نوجوان کو اسی واقعے میں ملوث ہونے کے شبہے میں حراست میں لیا جا چکا ہے۔
سیکریٹری برائے امور داخلہ امبر رڈ نے بی بی سی کو بتایا کہ دوسری گرفتاری سے یہ ظاہر ہوتا ہے کہ یہ تخریب کاری کا واقعے میں صرف ’ایک شخص‘ ملوث نہیں تھا۔ لیکن انھوں نے ساتھ ہی یہ بھی کہا کہ ابھی تک ایسے کوئی شواہد نہیں ہیں جن سے یہ ظاہر ہو کہ شدت پسند تنظیم دولت اسلامیہ اس میں ملوث ہے۔
جمعے کو ہونے والے واقعے میں 30 افراد زخمی ہوئے تھے۔ 
گرفتار ہونے والا پہلا نوجوان ڈوور کے علاقے سے اتوار کی صبح حراست میں لیا گیا تھا۔ 
