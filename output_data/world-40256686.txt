قطر پر شدت پسند تنظیموں کی معاونت کرنے کے الزام نے اتنا طول پکڑا کہ سعودی عرب اور خلیج کے دوسرے کئی ممالک نے اس سے اپنے سارے تعلقات توڑ لیےیہ پہلی بار نہیں ہے کہ قطر کے پڑوسی ممالک نے اس کی خارجہ پالیسی پر ناراضی کا اظہار کیا ہے سنہ 2014 میں ان کے درمیان نو ماہ تک سفارتی تعلقات منقطع رہے تھےکشیدگی کی ابتدا اسلام پسند تنظیم اخوان المسلمون کو قطر کی جانب سے دی جانے والی حمایت سے ہوئیاس کے علاوہ طالبان اور القاعدہ سے منسلک چند تنظیموں سے اس کے قریبی تعلقات اور ایران کے ساتھ اس کے تعلقات بھی اس تازہ بحران کے پس پشت ہیںابھی حال ہی میں سعودی عرب نے ایران پر الزام لگایا تھا کہ سرکاری خزانے سے چلنے والا الجزیرہ نیوز چینل یمن میں حوثی باغیوں کی حمایت کر رہا ہے خیال رہے کہ حوثی سعودی عرب اور متحدہ عرب امارات کی حمایت والی یمن سرکاری فوج سے ایک عرصے سے برسرِ پیکار ہیںدوحہ نے ریاض کے ان الزامات کو پوری طرح مسترد کر دیا ہے تاہم موجودہ کشیدگی گیس کے ذخائر سے مالامال امیر ملک قطر کی فنڈنگ پر روشنی ڈالتی ہےمبینہ طور پر اپریل میں قطر نے شام میں قطری شاہی خاندان کے 26 یرغمال اراکین کی رہائی کے لیے القاعدہ کے ایک سابق رکن اور ایرانی سیکورٹی حکام کو ایک ارب ڈالر کا تاوان دیا تھا انھیں مبینہ طور پر ایران کی حمایت والے عراقی شیعہ شدت پسندوں نے اغوا کیا تھااس کے علاوہ اس معاہدے میں ان درجنوں شیعہ جنگجوؤں کو بھی چھوڑا گیا جنھیں شام میں جہادیوں نے پکڑ رکھا تھاسنہ 2012 میں قطر کے اس وقت کے امیر شیخ حماد نے حماس کے گڑھ غزہ کی پٹی کا دورہ کیا تھالہذا قطر کا مبینہ طور پر شدت پسند نظریات کو اقتصادی مدد دینا جاری رکھنا بظاہر موجودہ بحران کی اصل وجہ نظر آتا ہےنائن الیون کے حملے کے بعد سے امریکی قیادت والے عالمی اتحاد کی جانب سے شدت پسندوں کی مالی مدد کو ختم کرنے کی مسلسل کوشش ہو رہی ہےبہت سے نئے قانون بنا کر شدت پسندوں کی فنڈنگ کو روکنے کے لیے فرضی کمپنیوں، اداروں کی اقتصادی سرگرمیوں پر پابندی کے ساتھ ان سے منسلک املاک اور افراد پر بھی پابندی عائد کی گئیلیکن اس کے باوجود، قطر کی طرح کچھ اہم ممالک کے نیت پر سوال کھڑے کیے جاتے رہے ہیںسنہ 2014 میں امریکہ میں اس وقت کے ٹیررزم اینڈ فائنانشیئل انٹیلیجنس کے نائب وزیر خزانہ ڈیوڈ کوہن نے کہا تھا کہ 'امریکہ کے طویل عرصے کے ساتھی قطر نے برسوں تک کھلے طور پر حماس کی مدد کی میڈیا میں آنے والی خبروں سے ظاہر ہوتا ہے کہ قطر کی حکومت شام میں شدت پسند گروہوں کی بھی مدد کر رہی ہے'گذشتہ ماہ امریکی صدر ٹرمپ نے ریاض میں سعودی عرب کے شاہ سلمان سے ملاقات کی تھیانھوں نے اس بات کا بھی ذکر کیا کہ قطر ملک میں القاعدہ اور نام نہاد جنگجو تنظیم دولت اسلامیہ جیسے شدت پسند گروہوں کے لیے فنڈز جمع کرنے کی اجازت دیتا ہےسنہ 2016 میں کوہن کی جگہ یہ عہدہ سنبھالنے والے ایڈم شوبين نے کہا کہ انتہا پسندی کو اقتصادی مدد دینے والوں کے خلاف کارروائی کی رضامندی ظاہر کرنے کے باوجود قطر کو ابھی بہت کچھ کرنا ہے اور اس کے پاس انسدادِ دہشت گردی کے قوانین دہشت گرد خطرات کے خلاف موثر طریقے سے لاگو کرنے کے لیے ضروری سیاسی عزم کی کمی ہے‘امریکہ نے مبینہ طور پر انتہا پسندی کو فنڈ کرنے والے قطر کے کئی شہریوں پر پابندی بھی لگائی ہےقطر کی اقتصادی سرگرمیوں کی مخالفت کرنے اور حال ہی میں امریکی صدر ڈونلڈ ٹرمپ کے ریاض کے دورے کے باوجود سعودی عرب پر بھی اسی قسم کی تنقید ہوتی رہی ہےنائن الیون کے طیاروں کے اغوا کاروں میں 19 میں سے 15 سعودی باشندے تھےسنہ 2009 میں وکی لیکس کی جانب سے پوسٹ کیے جانے والے سفارتی پیغامات سے پتہ چلتا ہے کہ انتہا پسندی کو اقتصادی مدد دینے کے معاملے میں سختی سے نمٹنے کے لیے سعودی عرب کو منانے میں امریکہ کو مسلسل مایوسی ہوئی تھیسعودی عرب نے ہائیڈروکاربن سے حاصل ہونے والی دولت کو پوری دنیا میں سکولوں اور مساجد کے توسط سے سخت گیر وہابی نظریات کے فروغ میں خوب استعمال کیاکچھ لوگ الزام لگاتے ہیں کہ وہابی مکتبۂ فکر انتہا پسندی کا منبع ہےاگرچہ سعودی عرب کے چند افراد اور اداروں پر شدت پسندی کے معاونت کے الزامات لگے ہیں لیکن پھر بھی وہ قطر کے مقابلے میں انتہا پسندوں کے خلاف کارروائیوں میں زیادہ مددگار ثابت ہوا ہےصدر ٹرمپ کے دورے کے دوران شدت پسندی کے لیے مالی مدد دینے کے سلسلے میں آنے والے نئے خطرات سے نمٹنے کے لیے امریکہ اور سعودی حکومت نے ایک مشترکہ علاقائی انسدادِ دہشت گردی سینٹر قائم کرنے کا اعلان کیا تھاحال ہی میں ان لوگوں اور اداروں کو بھی انتہا پسند مخالف پالیسی میں شامل کیا گیا ہے جو شدت پسند نظریات کی نشرو اشاعت میں شامل ہیں ماضی کی طرح شاید یہ بحران بھی جلد گزر جائے لیکن انتہا پسند نظریات کو مالی امداد مہیا کرنے کا جو مسئلہ کھڑا ہوا ہے وہ شاید اسی طرح توجہ کا مرکز رہے اور چاہے یہ جتنا بھی غیر معقول لگے دوحہ شک کی نظر میں ہی رہے گا