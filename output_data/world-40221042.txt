
Sentence
برطانوی وزیراعظم ٹریزا مے نے اعلان کیا ہے کہ وہ حالیہ انتخابات میں سادہ اکثریت حاصل نہ کرنے کے باوجود نئی حکومت بنا رہی ہے
Sentence
 ٹریزا مے کا کہنا ہے کہ برطانیہ کے یورپی یونین چھوڑنے کے حوالے سے اہم مذاکرات دس روز بعد مقرر کردہ وقت پر ہی شروع ہوں گے
Sentence
 ان کا کہنا تھا کہ وہ شمالی آئرلینڈ کی سیاسی جماعت ڈیموکریٹک یونینسٹ پارٹی کے ساتھ خاص طور پر کام کریں گی
Sentence
 دوسری جانب ڈی یو پی کی رہنما ارلین فوسٹر نے کہا ہے کہ انھوں نے کنزرویٹیوز کے ساتھ بات چیت کی حامی بھر لی ہے جس میں موجودہ وقت میں برطانیہ میں استحکام قائم رکھنے کی راہ تلاش کی جائے گی
Sentence
 ڈی یو پی کی جانب سے جاری کردہ مختصر پیغام میں انھوں نے کہا کہ ان کی جماعت پورے برطانیہ اور شمالی آئرلینڈ کے مفادات کے بارے میں فکرمند ہے
Sentence
 تاہم اس بارے میں واضح نہیں کہ ڈی یو پی ٹزیزا مے کی حکومت کو کیا مدد فراہم کرے گی اور اس کے مطالبات کیا ہوں گے
Sentence
 اس سے قبل وزیراعظم ٹریزا مے نے دارالعوام میں اکثریت کا ملنے کے باوجود  بکنگھم پیلس میں ملکہِ برطانیہ سے حکومت سازی کے لیے اجازت طلب کی تھی
Sentence
 اطلاعات کے مطابق ٹریزا مے کی بکنگھم پیلس میں ملکہ کے ساتھ ملاقات 20 منٹ جاری رہی
Sentence
 ملاقات کے بعد وہ واپس ڈاؤننگ سٹریٹ روانہ ہو گئیں جہاں انھوں نے پریس بریفنگ میں کہا کہ وہ حکومت سازی کر رہی ہیں اور ان کی حکومت بے یقینی کو ختم کرے گی اور ملک کو محفوظ بنانے کے لیے کام کرے گی
Sentence
 ٹریزا مے کا کہنا تھا کہ کنزرویٹو اور ڈی یو پے مل کر کام کریں گے اور کئی سالوں سے دونوں جماعتوں کے خاص تعلقات ہیں
Sentence
ٹریزا مے نے وعدہ کیا کہ وہ دس روز میں شروع ہونے والے بریگزٹ مذاکرات میں ملک کے مفادات کا تحفظ کریں گی اور برطانوی عوام کی رائے کا احترام کرتے ہوئے برطانیہ کو یورپی یونین سے نکالیں گی
Sentence
ان کو امید ہے کہ شمالی آئر لینڈ کے ڈیموکریٹک یونینسٹ (ڈی یو پی) ان کی حمایت کریں گے
Sentence
اس وقت صرف ایک نشست کا نتیجے کا اعلان ہونا باقی رہ گیا ہے
Sentence
 کنزرویٹو جماعت 326 نشستوں سے آٹھ کم ہیں
Sentence
لیبر جماعت کے سربراہ جیریمی کوربن نے ٹریزا مے سے کہا تھا کہ وہ حکومت سازی سے دستبردار ہو جائیں اور لیبر جماعت حکومت سازی کے لیے تیار ہے
Sentence
جبکہ لبرل ڈیموکریٹک رہنما ٹم فیرن کا کہنا تھا کہ انھیں 'شرمندہ ہونا چاہیے' اور 'اگر ان میں ایک اونس بھی اپنی عزت ہے تو' انھیں مستعفی ہونا چاہیے
Sentence
 ٹریزا مے نے جب انتخابات کا اعلان کیا تھا اس وقت کے مقابلے میں اب انھیں 12 نشستیں کم حاصل ہوئی ہیں اور انھیں حکومت سازی کے لیے دیگر جماعتوں کی حمایت درکار ہے
Sentence
 توقع ظاہر کی جارہی ہے کہ کنزرویٹیو جماعت کو 319 نشستیں حاصل ہوں گی جبکہ لیبر پارٹی کو 261، سکاٹش نیشنل پارٹی کو 35 اور لبرل ڈیموکریٹس کو 12 اور ڈی یو پی کو 10 نشستیں ملی ہیں
Sentence
 کنزرویٹیو اور ڈی یو پی کے اتحاد سے ان کی کل دارالعوام میں کل نشستیں 329 ہو سکتی ہیں
Sentence
 ٹزیرا مے نے کہا ہے کہ ملک کو 'استحکام' کی ضرورت ہے جبکہ دس روز بعد بریگزٹ کے حوالے سے مذاکرات کا آغاز ہونے والا ہے
Sentence
 یہ خیال کیا جا رہا ہے کہ ٹریزا مے ڈی یو پی کی حمایت حاصل کرنے کے لیے ان کے ساتھ غیررسمی طور پر معاملات طے کریں گی
Sentence
 ادھر لیبر پارٹی نے انگلینڈ، ویلز اور سکاٹ لینڈ میں 29 اضافی نشستیں جیتنے کے بعد کہا تھا کہ وہ اقلیتی حکومت بنانے کے لیے ہیں
Sentence
 لیکن اگر وہ ایس این پی، لبرل ڈیموکریٹس، گرین پارٹی اور پلائیڈ کیمری کے اتحاد میں شامل بھی ہو جاتی ہے تو ان کی کل نشستوں کی تعداد 313 بنتی ہے جو مطلوبہ اکثریت 326 سے کم بنتی ہے
Sentence
 دوسری جانب ڈی یو پی کے رہنما ملاقات کر رہے ہیں جنھیں اس نے 'بے ترتیب' صورتحال کے بارے میں بحث قرار دیا ہے
Sentence
 