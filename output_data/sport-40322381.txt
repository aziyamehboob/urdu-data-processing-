
Sentence
پاکستان کے نوجوان بلے باز فخر زمان نے کہا ہے کہ وہ انڈیا سے میچ سے قبل بہت نروس تھے اور اس ٹورنامنٹ میں پہلی مرتبہ یہ احساس ہو رہا تھا کہ وہ کوئی بہت بڑا میچ کھیل رہے ہیں
Sentence
میچ کے بعد بی بی سی سے بات کرتے ہوئے فخر زمان نےکہا کہ انھیں پورے پاکستان اور خاص طور پر گھر والوں اور دوستوں کی طرف سے پیغامات موصول ہو رہے تھے کہ انھیں یہ خوشی چاہیے اور کل ہی چاہیے
Sentence
 فخر زمان نے کہا کہ وہ ان پیغامات کی وجہ سے کافی دباؤ کا شکار بھی ہوئے
Sentence
میچ سے ایک دن قبل اپنی طبیعت کے بارے میں انھوں نے کہا کہ ایک دن قبل جب وہ گراؤنڈ پر پریکٹس کے لیے آئے تو انھیں ایسا محسوس ہو رہا تھا کہ ان کی ٹانگوں میں جان نہیں ہے
Sentence
انھوں نے کہا کہ حالت بہت خراب تھی اور انھوں نے فوراً ٹیم کے طبی عملے سے رابطہ کیا
Sentence
فخر نے کہا کہ جسم میں جان ہونے کی ایک وجہ یہ تھی کہ ایک دن قبل انھوں نے روزہ رکھ کر بڑی سخت ٹرینگ کی تھی جس کے دوران شاید ہوا لگ گئی ہو
Sentence
انھوں نے کہاکہ ٹیم کے 'فیزیو' اور انھیں ایک ٹیم کے ساتھ ایک ضیافت میں جانا تھا لیکن وہ اپنے کمرے ہی میں رہے اور فیزیو ان کی مدد کرتے رہے
Sentence
انھوں نے کہا کہ صبح وہ نماز کے لیے بیدار ہوئے اور پھر نماز ادا کر کے سو گئے
Sentence
نیوی میں اپنی نوکری کے بارے میں انھوں نے کہا کہ وہ 2007 میں نیوی میں بھرتی ہو گئے
Sentence
 نیوی میں پوری فوجی تربیت کی جس دوران ان کے افسر ناظم صاحب نے انھیں کرکٹ کھیلتے دیکھا
Sentence
انھوں نے کہا کہ ناظم صاحب نے نیوی ہیڈکواٹر کو لکھا کہ اس لڑکے کو کرکٹ کھیلنے کی اجازت ملنی چاہیے اور یوں کرکٹ میں ان کے سفر کا آغاز ہوا