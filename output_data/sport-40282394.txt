چیمپیئنز ٹرافی کے سیمی فائنل میں انگلینڈ کے خلاف پاکستان کی کارڈف میں جیت کے ساتھ ہی سٹیڈیم کے باہر پاکستانی شائقین نے زبردست جشن منایا اور ڈھول کی تھاپ پر بھنگڑے ڈالےنوجوانوں کی ایک بہت بڑی تعداد میچ دیکھنے کے لیے آئی تھی جنھوں نے جیت پر زبردست خوشی منائی ان نوجوانوں کی خوشی سے ظاہر ہوتا تھا جیسے یہ ایک عرصے سے اس طرح کی فتح کو ترسے ہوئے تھے٭ سینکڑوں کی تعداد میں نوجوان یک آواز ہو کر ’دل دل پاکستان جان جان پاکستان‘ گا رہے تھے ایسا محسوس ہوتا تھا کہ وہ چاہ رہے ہوں کہ ان کی آواز لاہور اور کراچی تک پہنچےچاچا کرکٹ جو سٹیڈیم سے نکل کر باہر آئے تو انھیں بھی نوجوان نے اپنے گھیرے میں لے لیا اور ڈھول کی تھاپ مزید تیز ہو گئی اور ساتھ ہی بھنگڑے میں بھی ایک نیا جوش پیدا ہو گیا اس دوران کچھ نوجوان انڈیا کو خبر دار کرنے کے لیے انگریزی میں ’سی انڈیا سی، واچ انڈیا واچ‘ کے نعرے بھی بلند کر رہے تھےفتح کے اس جشن میں خواتین بھی شامل تھیں ان میں ایک نے کہا کہ پاکستان ٹیم نے آج ان کے دل جیت لیے ہیںپاکستانی شائقین کے ایسے جشن کی ایک بڑی وجہ یہ بھی ہے کہ پاکستان اس ٹورنامنٹ میں اپنے ابتدائی میچ میں ہی انڈیا کے ہاتھوں شکست کے بعد ٹورنامنٹ کے فائنل تک پہنچنے میں کامیاب ہوا ہے