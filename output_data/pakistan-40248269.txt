
Sentence
'میں سوچتی تھی کہ میرا بیٹا بڑا ہو کر بڑا آدمی بنے گا
Sentence
 میرا سہارا بنے گا لیکن اسے اتنی  بےدردی سے قتل کر دیا گیا
Sentence
 کسی نے مشعال کو تحفظ فراہم نہیں کیا
Sentence
 ان لوگوں کو کیا سزا ملے گی جنھوں نے میرے بیٹے پر جھوٹا الزام لگایا
Sentence
'یہ کہنا ہے مشعال خان کی والدہ سیدہ گلزاز بیگم کا جن سے ملنے میں صوابی کے قریب واقع گاؤں زیدہ گئی
Sentence
 جب مشعال نے ایف اے میں ٹاپ کیا تو گاؤں کے چوک پر لگے بل بورڈز کو اس کی تصاویر سے سجایا گیا لیکن انھیں بورڈز پر اب اس کے چہلم کی تصاویر ہیں
Sentence
 گھر میں داخل ہوتے ہی ایک چارپائی پر 23 سالہ مشعال کا بچا کچا سامان پڑا تھا
Sentence
 جو پولیس نے چند دن پہلے ہی لوٹایا تھا
Sentence
 مشعال کے کپڑے، چند کتابیں اور دو سو ستر روپے لیکن کیمرہ ، لیپ ٹاپ، فون جیسی قیمتی اشیا ہوسٹل سے چوری ہو گئی تھیں
Sentence
  مشعال کی والدہ وقفے وقفے سے اس کے کپڑوں اور کتابوں کو چومتیں اور کہتیں 'خدا نے مجھے ہنرمند بیٹا دیا لیکن ان ظالموں  نے مجھ سے میرا بیٹا چھین لیا
Sentence
 میرا اللہ ان سے بدلہ لے گا
Sentence
'خیال رہے حال ہی میں مشعال خان کے قتل کی تحقیقاتی رپورٹ سامنے آئی ہے جس میں کہا گیا ہے کہ مشعال خان  پرتوہین مذہب کا جھوٹا الزام لگایا گیا ہے اور قتل مبینہ طور پر سوچی سمجھی سازش کے تحت کیا گیا جس میں یونیورسٹی کے  اہلکار اور پختون سٹوڈنٹ فیڈریشن کے صدر  ملوث ہیں
Sentence
 مشعال خان طلبا کے مسائل اجاگر کرنے اور یونیورسٹی میں ہونے والی مبینہ بدعنوانی کےخلاف آواز اٹھانے کے لیے جانے جاتے تھے
Sentence
13 اپریل کو یونیورسٹی میں شور مچا کہ مشعال خان اور ان کے دو دوستوں نے توہین مذہب کی ہے جس کے بعد طلبا نے مشعال کو مار مار کر ہلاک کر دیا
Sentence
 مشعال کو تین گولیاں بھی ماری گئیں
Sentence
 مشعال کے والد اقبال خان کہتے ہیں 'مشعال کی لاش خون سے لت پت تھی
Sentence
 اس کے سر پر پھتر اور گملے مارے گئے
Sentence
 اس کی ہاتھوں پر چھریاں ماری گئیں
Sentence
 ہم نے جلدی جلدی روئی کے ساتھ اس کے بدن کو جنازے سے پہلے  صاف کیا تاکہ اس کی ماں یہ نہ دیکھ سکے کیونکہ اس سے برداشت نہیں ہوتا
Sentence
‘’غضب تو یہ ہے کہ میرے اتنے نیک بیٹے پر توہین مذہب کا الزام لگایا گیا اسے برہنہ کر کہ مارا گیا
Sentence
'اقبال خان جے آئی ٹی کی رپورٹ سے مطمئن ہیں
Sentence
 'میں چاہتا ہوں جو  لوگ ابھی تک گرفتار نہیں ہوئے انہیں پکڑا جائے
Sentence
 پولیس نے اداکاروں کو تو پکڑ لیا مگر جنھوں نے یہ ڈرامہ تخلیق کیا وہ اب بھی کھلے عام گھوم رہے ہیں
Sentence
'  اس واقعے نے ایک مرتبہ پھر یہ سوال اٹھایا ہے کہ آخر ان لوگوں کے خلاف کیا  کارروائی کی جائے جو ذاتی مفاد کے لیے توہین مذہب کے قانون کا غلط استعمال کرتے ہیں
Sentence
اس سلسلے میں بی بی سی سے بات کرتے ہوئے پیپلز پارٹی کے سینیٹر فرحت اللہ بابر کہتے ہیں 'رپورٹ کے بعد یہ واضح ہے کہ مشعال خان  توہین مذہب کا مرتکب نہیں
Sentence
 توہین مذہب کے نام پر اس کا خون نا خق ہوا ہے
Sentence
 میں سمجھتا ہوں کہ اس کی شہادت ضائغ نہیں جائے گی اور یہ موقع ہے کہ حکومت توہین مذہب کے غلط استعمال کے خلاف اقدامات کرے
Sentence
'ان کا مزید کہنا تھا 'جب یہ ثابت ہو جائے کہ توہین مذہب کے قانون کا غلط استعمال ہوا تو اس شحض کو بھی وہی سزا ملنی چاہیے جو توہین مذہب کے مرتکب کو ملتی ہے
Sentence
' توہین مذہب کے قانون کے غلط استعمال  کی مذمت باتوں کی حد تک  تو تمام علما اور قانون ساز سب کرتے ہیں مگر اکثریت  معاشرتی رویوں میں تبدیلی کے لیے قانون سازی تو دور کی بات بلکہ بات کرنے سے بھی کتراتی ہے