
Sentence
ایران نے سعودی عرب کے اس دعوے کو مسترد کر دیا ہے جس میں کہا گیا ہے کہ انھوں نے ایران کے سپاہ پاسداران انقلاب اسلامی  کے تین اہلکاروں کو دھماکہ خیز مواد کے ساتھ گرفتار کیا ہے
Sentence
ایران کی وزارت داخلہ میں سرحدی امور کے سربراہ ماجد آغابابی نے کہا کہ ایران کے جن تین افراد کو حراست میں لیا گيا ہے وہ جنوبی بندرگاہ بوشہر کے ماہی گیر ہیں
Sentence
٭ ٭ انھوں نے کہا: 'ان تینوں افراد کی شناخت کرلی گئی ہے
Sentence
 ان کا تعلق بوشہر سے ہے اور سعودی کوسٹ گارڈ نے انھیں جب حراست میں لیا وہ مچھلی پکڑ رہے تھے
Sentence
' النا نیوز ایجنسی کے مطابق انھوں نے کہا کہ 'ان کے فوجی ہونے کے کوئی شواہد نہیں ہیں
Sentence
'سعودی عرب نے پیر کو کہا تھا اس نے تین مشتبہ افراد کو پکڑا ہے جو پاسدارن انقلاب کے رکن ہیں اور وہ ایک کشتی پر سوار خلیج میں تیل کے پلیٹ فارم کی جانب جا رہے تھے
Sentence
 خیال رہے کہ یہ خلیج ان دونوں ممالک کو ایک دوسرے سے علیحدہ کرتی ہے
Sentence
ایران کے ساتھ کشیدگی میں حالیہ اضافے کے دوران سعودی عرب کی اطلاعات اور ثقافت کی وزارت نے ایک بیان میں کہا ہے کہ سعودی حکام ان سے پوچھ گچھ کررہے ہیں
Sentence
خبر رساں ادارے اے ایف پی کے مطابق سعودی وزارت نے کہا کہ 'یہ واضح ہے کہ ان کا ارادہ سعودی پانیوں میں دہشت گردی کارروائی کرنا تھا اور اس کا مقصد شدید جانی و مالی نقصان پہنچانا تھا
Sentence
'سنیچر کو ایران نے سعودی ساحلی محافظوں پر ایک ماہی گیر کے قتل کا الزام لگایا تھا جن کی کشتیاں بھٹک کر سعودی عرب کے پانیوں میں چلی گئی تھیں
Sentence
آغابابی نے پیر کو کہا تھا کہ کشتیوں کے سعودی عرب کی پانیوں میں داخل ہونے کے شواہد نہیں ہیں
Sentence
لیکن جس دن (سنیچر کو) یہ واقعہ رونما ہوا تھا دو میں سے ایک کشتی میں تکنیکی خرابی آ گئی تھی اور سعودی فورسز نے ان پر فائرنگ کی جس کے نتیجے میں ایک ماہی گیر ہلاک ہو گیا
Sentence
پیر کو سعودی عرب نے کہا کہ انھوں نے جو کشتی پکڑی ہے اس میں سے انھوں نے اسلحے ضبط کیے ہیں
Sentence
 سعودی عرب کے مطابق یہ واقعہ جمعے کی شب کو پیش آیا تھا
Sentence
 ایک کشتی پکڑی گئی جبکہ دو فرار ہونے میں کامیاب ہو گئیں