موبائل فون بنانے والی کمپنی نوکیا کا پرانا فون 3310 جو کسی وقت کافی مقبول ہوا کرتا تھا ایک بار پھر سے سمارٹ فون کے اس زمانے میں عوام کے لیے بازار میں آگیا ہےپہلی بار یہ فون سنہ 2000 میں بازار میں آیا تھا اور اپنی ابتدا کے تقریبا 17 برس بعد یہ فون پھر سے بازار میں فروخت ہونے لگا ہےیہ فون دو میگا پکسل کیمرہ کے ساتھ ساتھ ڈھائی جی کنیکٹیوٹی نظام سے بھی لیس ہے جس کی مدد سے محدود پیمانے پر انٹرنیٹ کا استعمال بھی کیا جا سکتا ہے برطانیہ میں اس فون کی قیمت تقریبا 50 برطانوی پاؤنڈ یعنی تقریباً 6800 روپے کے آس پاس ہےکہا جا رہا ہے کہ اس فون کی بیٹری بہت مضبوط ہے اور اس کی مدد سے 22 گھنٹے تک بات کی جا سکتی ہے جبکہ فون استعمال نہ کرنے کی صورت میں تقریبا ایک ماہ تک بیٹری چل سکتی ہےماہرین کا کہنا ہے کہ فون کی کامیابی کا دار و مدار اس بات پر کہ لوگ اس فون کے لیے کتنا پیسہ خرچ کرنے کو تیار ہیں جو در اصل ماضی کی یادوں سے وابستہ ہے ٹیکنالوجی کنسلٹینٹ کمپنی سی سی ایس سے وابستہ بین وڈ کا کہنا ہے: 'میرے جیسے شخص کے لیے یہ بہت ہی دلچسپ دن ہے لیکن اگر آپ اسے کسی ایسے نوجوان کے ہاتھ میں دیں جو سنیپ چیٹ کا عادی ہو تو ظاہر ہے اس کے لیے یہ بالکل بیکار فون ہوگا'بین کا مزید کہنا تھا: 'برطانیہ میں 20 لاکھ سے زیادہ فون استعمال ہوتے ہیں جن میں سے تقریبا 10 لاکھ  فیچر فون، یا اگر آپ کہنا چاہیں، تو انھیں احمق قسم کے فون کہہ سکتے ہیں تواب بھی اس کا اچھا خاصہ بازار ہے یہ بالکل ابتدائی ورژن کا فون ہے اور اب سوال یہ ہے کہ اس کے لیے لوگ کتنی حد تک رقم خرچ کر سکتے ہیں' برطانیہ میں بہت سے افراد نے اسے پہلے ہی دن خریدنے کے بعد اپنی تصویریں سوشل میڈیا پر پوسٹ کی ہیں اور پرانا فون دوبارہ پانے پر خوشی کا اظہار کیا ہے جبکہ بعض افراد کا کہنا ہے کہ سمارٹ فون کے اس دور میں انھیں نوکیا 3310 کی کیا ضرورت ہےووڈا فون کے ایک ترجمان نے بی بی سی سے بات چیت میں کہا: 'ہمیں اس بات کی خوشی ہے کہ ہم اس فون کو جمع کر رہے ہیں کیونکہ اس کی مانگ حقیقی طور پر بہت زیادہ ہے'نوکیا نے فروری میں بارسلونا میں ہونے والی موبائل ورلڈ کانگریس ٹیکنالوجی کے شو میں اپنے پرانے ماڈل  3310 کو از سرے نو لانچ کرنے کا اعلان کیا تھاسنہ 2000 اور 2005 کے دوران نوکیا کا فون 3310 کافی مقبول ہوا تھا اور اس دوران کمپنی نے سوا کروڑ سے بھی زیادہ اس فون کو بنایا تھا لیکن آہستہ آہستہ اس کا دور ختم ہوگیا اور اس کی جگہ سمارٹ فون نے لے لی20سال بعد مارکیٹ میں واپسی£50فون کی نئی قیمت گھنٹے کا ٹاک ٹائم  ماہ چلنے والی بیٹری  و میگا پکسل کیمرہ 