
Sentence
لڑائی میں شکست کے بعد بھی ایک زخمی ’شیر‘ بہت کچھ کرسکتا ہے
Sentence
 شاید یہی سوچ پاکستان کے کرکٹ شائقین اور ان کے ’زخمی شیروں‘ کے ذہن میں بھی ہو
Sentence
یہ شیر والا خیال کچھ ایسے پاکستانی شائقین کے پیغامات دیکھ کر آیا جو دن ہو یا رات ہار ہو یا جیت امید نہیں چھوڑتے ایسے ہی شائقین جو ایک بار پھر امیدیں لگائے برمنگھم کے ایجبیسٹن سٹیڈیم پہنچ گئے ہیں
Sentence
ہاں اب اگر تو وہ ’شیر‘ ہیں تو پھر بہت سوں کے لیے شاید یہ امید کی ایک کرن ہو
Sentence
پاکستان اور انڈیا کے میچ کے دوران پاکستانی شائقین اعداد وشمار اور انڈیا کی حالیہ پرفارمنس کو نظر انداز کرتے ہوئے پرامید نظر آئے تھے
Sentence
اُس میچ سے قبل بھی رائے جاننے کے لیے ان کا رخ کیا تو ملاقات ہوئی تھی سب سے جانے پہچانے پاکستانی فین چاچا کرکٹ سے جنھوں نے اقرار تو کیا کہ انڈیا کی ٹیم زیادہ بہتر ہے مگر ساتھ یہ بھی کہا کہ اُن کے دل کہتا ہے جیت پاکستان ہی کی ہوگی مگر یہ ہو نہ سکا
Sentence
آج بھی ایجبیسٹن پر سبز پرچم لہرا رہے ہیں
Sentence
 شائقین پرامید ہیں کہ ’زخمی شیر‘ بہت کچھ کر دکھائے گا مگر اعداد و شمار بدقسمتی سے پاکستان کے لیے وہی کہانی سنا رہے ہیں جو پہلے میچ میں تھی
Sentence
اس بار شاید میچ اور بھی مشکل ہو کیونکہ مقابلہ ہے ٹورنامنٹ کی سب سے کم رینکنگ والی ٹیم کا پہلے نمبر پر موجود جنوبی افریقہ سے
Sentence
میچ کا نتیجہ جو بھی ہو شائقین کا جذبہ قابل دید ہے اور سٹیڈیم پاکستان جیتے گا اور پاکستان زندہ باد کے نعروں سےگونج رہا ہے
Sentence
رنگا رنگ کپڑوں میں ملبوس شائقین میں سے کچھ تو 1992 میں پاکستانی ورلڈ کپ جیتنے والی ٹیم کی جرسیاں پہن کر بھی آئے ہوئے ہیں
Sentence
ان میں لڑکے بھی ہیں لڑکیاں بھی اور بڑی عمر کے لوگ بھی
Sentence
 سیلفیاں بھی لی جا رہی ہیں اور ویڈیوز بھی جبکہ کچھ ووزیلا نامی آلہ موسیقی جو جنوبی افریقہ کے فٹبال ورلڈ کپ میں متعارف ہوا تھا زوروشور سے بجا رہے ہیں
Sentence
بس ڈر یہی ہے کہ جس زور سے یہ پاکستانی شائقین جنوبی افریقہ کا باجا بجا رہے ہیں اُسی زور سے جنوبی افریقہ ان کی ٹیم کا 'بینڈ' نہ بجا دے
Sentence
میچ سے پہلے موسم اچھا ہے اور لوگوں کا جوش و خروش بھی اور کیونکہ انھیں یقین سا ہے کہ ان کے 'شیر'  کچھ تو کر دکھائیں گے
Sentence
بدھ کی شام بھی بارش کا امکان ہے اور ڈر یہی ہے کہ کہیں زخمی شیر ایک بار پھر بھیگی بلی نہ بن جائے