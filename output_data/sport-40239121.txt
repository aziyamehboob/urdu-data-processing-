
Sentence
ورلڈ پاکسنگ کونسل کی جاری کردہ نئی رینکنگ کے مطابق پاکستانی باکسر محمد وسیم فلائی ویٹ کیٹیگری میں عالمی نمبر ایک باکسر بن گئے ہیں
Sentence
 ورلڈ باکسنگ کونسل کی ویب سائٹ پر جاری کی گئی نئی عالمی رینکنگ میں پاکستانی باکسر محمد وسیم فلائی ویٹ کیٹیگری میں پہلے، میکسیکو کے باکسر  فرانسسکو روڈریگوئز جونیئر دوسرے  اور برطانوی باکسر اینڈریو سیلبی تیسرے نمبر پر ہیں
Sentence
محمد وسیم یہ اعزاز حاصل کرنے والے پہلے پاکستانی باکسر ہیں
Sentence
بی بی سی کے نامہ نگار شیراز حسن  سے بات کرتے ہوئے محمد وسیم کا کہنا تھا کہ ’یہ پاکستان کے لیے ایک بہت بڑا اعزاز ہے، خاص طور پر میرے لیے اور میرے باکسنگ کیریئر کے لیے بہت اہم ہے
Sentence
 یہ اعزاز  جنوبی ایشیا میں  آج سے پہلے کسی باکسر کے نام نہیں رہا تھا
Sentence
‘خیال رہے کہ پاکستانی باکسر محمد وسیم ورلڈ باکسنگ کونسل کے سلور ویٹ ٹائٹل کے چیمپیئن ہیں
Sentence
 انھوں نے گذشتہ سال نومبر میں اس اعزاز کا  فلپائن کے باکسر گیمل مگرامو کو شکست دے کر کامیابی سے دفاع کیا تھا
Sentence
 محمد وسیم کا کہنا تھا کہ اب ان کے اگلے دو مقابلے سپرفلائی ویٹ کیٹیگری کے کولمبیئن باکسر کے ساتھ پانچ جولائی اور 29 جولائی کو پاناما میں ہوں گے جس کے لیے وہ پاکستان میں ہی اپنے ٹرینر کے ہمراہ بھرپور تیاری کر رہے ہیں اور کامیابی کے لیے پرامید  ہیں
Sentence
 انھوں نے حکومت پاکستان کا شکریہ ادا کرتے ہوئے کہا کہ ان کی حالیہ کامیابی پر حکومت کی جانب سے جس گرانٹ کا اعلان کیا گیا تھا وہ بالآخر انھیں فراہم کر دی گئی ہے
Sentence
 خیال رہے کہ محمد وسیم پروفیشنل باکسر بننے کے بعد امریکہ کے شہر لاس ویگس میں مقیم ہیں جہاں وہ مشہور باکسر فلائیڈ مے ویدر کے ٹریننگ سینٹر میں ٹریننگ کرتے ہیں اور فلائیڈ مے ویدر کے چچا جیف مے ویدر ان کےٹرینر ہیں