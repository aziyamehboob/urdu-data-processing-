پاکستان کے صوبہ بلوچستان کے دارالحکومت کوئٹہ میں حکام نے تین مسلح افراد کو فائرنگ کے تبادلے میں ہلاک کرنے کا دعویٰ کیا ہےکوئٹہ پولیس کے ذرائع کے مطابق تینوں افراد کی ہلاکت کا واقعہ بروری روڈ کے علاقے عیسیٰ نگری میں جمعرات کی رات پیش آیاپولیس ذرائع کے مطابق مسلح افراد نے اس علاقے میں پولیس پارٹی پر فائرنگ کی جس کے بعد سیکورٹی فورسز کی نفری طلب کی گئیپولیس ذرائع نے نامہ نگار محمد کاظم کو بتایا کہ فائرنگ کے تبادلے میں تین مسلح افراد ہلاک ہوگئے تاہم آزاد ذرائع سے ان کی ہلاکت کی تصدیق نہیں ہوئیپولیس ذرائع کا کہنا تھا کہ ہلاک ہونے والے افراد سے اسلحہ اور دھماکہ خیز مواد بھی برآمد کیا گیاپولیس حکام کی جانب سے تاحال یہ نہیں بتایا گیا کہ مارے جانے والے افراد کا تعلق کس سے تھاتینوں افراد کی لاشوں کو شناخت کے لیے سول ہسپتال کوئٹہ منتقل کر دیا گیاان تینوں افراد کی مبینہ مقابلے میں ہلاکت کا واقعہ کوئٹہ شہر میں پولیس کے ایک ایس پی سمیت چار اہلکاروں کی ہلاکت کے 13گھنٹے بعد پیش آیاخیال رہے کہ کوئٹہ پولیس کے ایس پی مبارک شاہ اور ان کے تین محافظوں کو نامعلوم مسلح افراد نے جمعرات کی صبح کلی دیبہ کے علاقے میں فائرنگ کر کے ہلاک کیا تھا