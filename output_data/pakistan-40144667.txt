تین جون 1947 کو برطانوی حکومت نے انڈیا میں منتقلی اقتدار کے منصوبے کا اعلان کیا ان اعلان کے تقریباً تین مہینوں کے اندر پاکستان بن گیا انڈیا آزاد ہو گیا کیا اس وقت پاکستان کے بانی محمد علی جناح اور کانگریس پارٹی کے رہنما پنڈت جواہر لعل نہرو یہی چاہتے تھے برطانوی حکومت کے اعلان کے مختلف پہلوؤں پر بی بی سی اردو نے ایک فیس بک لائیو کیا جس کی میزبان تھیں عالیہ نازکی بحث کے شرکا تھے ڈاکٹر علی عثمان قاسمی جو لاہور کی لمس یونیورسیٹی میں تاریخ کے استاد اور فیلو اِن ہسٹری ایٹ رائیل ہالووے کالج، یونیورسٹی آف لنڈن ہیں آج کل نجی دورے پر جرمنی گئے ہوئے ہیں اور وہیں سے ٹیلی فون لائن پر براہِ راست گفتگو میں شریک ہوئےانڈیا سے ڈاکٹر علی خان محمودآباد ہمارے ساتھ تھے جو انڈیا کی اشوکا یونیورسٹی میں سیاسیات اور تاریخ  کے اسِسٹنٹ پروفیسر ہیں انھوں نے برطانیہ کی کیمرج یونیورسٹی سے ڈاکٹریٹ کی سند حاصل کی ہے ان کے دادا راجہ صاحب محمودآباد، متحدہ ہندوستان کی ریاست محمودآباد کے والی اور مسلم لیگ کے صدر محمد علی جناح کے قریبی ساتھی تھے اور لندن میں بی بی سی کے سٹوڈیو میں ہمارے ساتھ تھے بیرسٹر نسیم باجوہ جو تین جون کے تقسیم ہند کے منصوبے سے متعلق کتاب کے مصنف ہیں