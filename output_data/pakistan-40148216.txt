
Sentence
پاکستان سعودی عرب کی اقامت میں اسلامی ممالک کے نئے فوجی اتحاد کا حصہ بن چکا ہے لیکن ابھی اتحاد بننا باقی ہے
Sentence
 اس نئے اتحاد کا جسے اسلامی نیٹو بھی کہا جا رہا ہے ابھی ضابطہ کار طے ہونا ہے لیکن وقت گزرنے کے ساتھ ساتھ یہ زیادہ متنازع بھی ہوتا جا رہا ہے
Sentence
 اگر یہ اتحاد اپنی موجودہ حیثیت برقرار رکھتا ہے جیسے کہ سنّی اکثریتی اور ایران مخالف تو ایسے میں پاکستان کے لیے اس کا حصہ بنے رہنا کیا مناسب رہے گا
Sentence
 پاکستان نے کہیں فوجی اتحاد کی قیادت سنبھالنے کے لالچ میں جلد بازی سے کام تو نہیں لیا
Sentence
پاکستانی وزارت خارجہ کا کہنا ہے کہ یہ اتحاد دہشت گردی کے خاتمے اور شدت پسند تنظیموں کے خلاف کارروائی کے لیے وجود میں آیا ہے
Sentence
 ترجمان نفیس زکریا کہتے ہیں کہ پاکستان کی پالیسی انتہائی واضح ہے اور وہ یہ کہ یہ کسی مسلمان ملک کے خلاف نہیں ہے
Sentence
'اس اسلامی عسکری اتحاد کے ضابطہ کار پر مشاورت جاری ہے اور میڈیا میں اس بارے میں کی جا رہی باتیں قیاس آرائیاں ہیں
Sentence
 طریقہ کار کو حتمی شکل دینے کے لیے کہا جا رہا ہے کہ جلد اتحاد میں شامل ممالک کے وزار دفاع کا اجلاس سعودی عرب میں منعقد ہوگا
Sentence
'لیکن وزیر اعظم کے مشیر برائے خارجہ امور سرتاج عزیز نے سینٹ میں اعتراف کیا کہ اسلامی اتحاد کی خاطر پاکستان کو انتہائی احتیاط سے کام کرنا ہوگا
Sentence
 انھوں نے اعتراف کیا کہ ریاض میں عرب اور امریکی سربراہی اجلاس میں تقاریر سے فرقہ ورانہ تقسیم میں اضافہ ہوا ہے
Sentence
تاہم ان کا موقف ہے کہ ریٹائرڈ جنرل راحیل کی موجودگی سے پاکستان کا موقف مضبوط ہوگا
Sentence
 پاکستان بظاہر تو سعودی عرب اور ایران کے درمیان ثالثی چاہتا ہے اور اس کے لیے اس کی سیاسی و عسکری قیادت نے دونوں ممالک کے درمیان تناؤ کے خاتمے کے لیے مشترکہ کوششیں کی ہیں لیکن اس سے بظاہر کوئی زیادہ افاقہ نہیں ہوا ہے
Sentence
اب اس فوجی اتحاد سے ایران کی مزید ناراضی کا قوی امکان ہے
Sentence
 نئے اتحاد میں شامل اکثر ممالک سنّی ہیں جس سے اس کا یکطرفہ ہونے کا تاثر ملتا ہے
Sentence
 امریکہ عرب اجلاس میں صدر ڈونلڈ ٹرمپ اور عرب رہنماؤں کی تقاریر نے بھی اس اتحاد کے اہداف کے بارے میں کوئی ابہام نہیں چھوڑا ہے
Sentence
ماہرین کے مطابق اس تاثر کو درست کرنے کی بنیادی ضرورت ہے ورنہ اس اتحاد کی سو فیصد افادیت شاید ممکن نہ رہے
Sentence
 سعودی عرب کے زیر انتظام اور اس کے ملک سے اس قسم کی تقریر سفارتی آداب کے شاید کوئی زیادہ موافق بھی نہیں تھی
Sentence
سعودی عرب، اردن، متحدہ عرب امارات، پاکستان، بحرین، بنگلہ دیش، ترکی، مغربی افریقائی ملک بنن، چاڈ، ٹوگو، تیونس، جبوبتی، سنیگال، سوڈان، سیرا لیون، صومالیہ، گبون، گنی، فلسطین، کومورس،  قطر، لیبنان، لبیا، مالدیپ، مالی، ملائشیا، مصر، مراکش، موریطانیہ، نائجر، نائجیریہ اور یمن اس اتحاد میں شامل ہیں
Sentence
سعودی عرب کا کہنا ہے کہ ان ممالک کے علاوہ انڈونیشیا سمیت دس دیگر ممالک نے اس اتحاد کی حمایت کی ہے
Sentence
 سعودی شاہ نے گذشتہ دنوں ہی انڈونیشیا کا ایک تفصیلی اور طویل دورہ کیا تھا جس کے دوران تعاون کے کئی معاہدوں ہر دستخط کیے گئے لیکن ساتھ میں اس اتحاد کے لیے حمایت کی بھی طلب تھی
Sentence
 ان ممالک نے اس انسداد دہشت گردی کے اس اتحاد کا مشترکہ کارروائی کا مرکز ریاض میں قائم کرنے کا فیصلہ کیا ہے
Sentence
 اس کے علاوہ اتحاد امن پسند دوست ممالک اور بین الاقوامی تنظیموں کے ساتھ تعاون کے لیے رابطے کرے گا تاکہ بین الاقوامی سطح پر امن اور سکیورٹی کو برقرار دکھا جائے لیکن اس اسلامی فورس کی تعداد کیا ہوگی یہ ابھی واضح نہیں
Sentence
 پھر اعلامیے میں بدعنوانی یا کرپشن کا بھی ذکر ہے لیکن یہ واضح نہیں کہ اس سے مراد اخلاقی بدعنوانی ہے یا معاشی
Sentence
 ایران آغاز سے ہی اس اتحاد کے تصور کے حق میں نہیں ہے
Sentence
 اس نے پاکستان کی جانب سے ریٹائرڈ جنرل راحیل شریف کو اس عسکری اتحاد کا سپہ سالار بنانے پر اپنے تحفظات کا برملا اظہار کیا تھا
Sentence
 ایران کا موقف تھا کہ مسائل کے حل کے لیے عسکری نہیں سیاسی کوششوں کی ضرورت ہے
Sentence
ایران اور سعودی عرب 1979کے ایرانی انقلاب کے بعد سے ایک دوسرے کے شدید مخالف ہیں
Sentence
اس انقلاب کے بعد جہاں ایران نے مختلف ممالک خصوصاً مشرق وسطیٰ میں شیعہ سیاسی جماعتوں اور ملیشیاؤں کی حمایت اور مدد کرنا شروع کی وہیں سعودی عرب نے بھی سنی حکومتوں اور جماعتوں کی مدد شروع کر دی اور اپنے سخت گیر اسلام کو فروغ دینا شروع کر دیا
Sentence
 اس کے بعد سے دونوں ممالک ہر علاقائی قضیے میں جیسے کہ شام، عراق اور یمن میں ایک دوسرے کے آمنے سامنے کھڑے ہونے لگے
Sentence
مشرق وسطیٰ میں اس سے قبل بھی عسکری اتحاد کی کوششیں ہو چکی ہیں
Sentence
 ان میں سے دو میں سعودی عرب بھی شامل تھا
Sentence
 ان میں سے کسی میں بھی اسلامی فوج کا نام یا اتنی بڑی تعداد میں اراکین شامل نہیں تھے لیکن ان میں سے کوئی بھی کوشش کامیاب نہیں رہی
Sentence
 ان تنظیموں میں عرب لیگ کا مشترکہ ڈیفنس پیکٹ، مڈل ایسٹ کمانڈ، مڈل ایسٹ ڈیفینس آرگنائزیشن، بغداد معاہدہ یا مڈل ایسٹ ٹریٹی آرگنائزیشن اور خیلیجی ممالک کی تعاون کونسل شامل ہیں
Sentence
      سنہ 2011 میں عرب ممالک میں عوام کے اٹھ کھڑے ہونے اور حکومتیں گرانے کے عمل کے آغاز کے بعد سعودی عرب کی یہ عسکری اتحاد بنانے کی تیسری کوشش ہے
Sentence
اسلامی ممالک میں ہونے والی اتھل پتھل کا خوف ہے یا ہمسایہ ملک یمن میں جاری لڑائی، سعودی عرب کو اس اقدام سے ظاہر ہوتا ہے کہ شدید تشویش لاحق ہے
Sentence
 معاشی میدان میں بھی سعودی عرب کی حالت کافی خراب بتائی جاتی ہے
Sentence
سعودی عرب نے مصر کے ساتھ مل کر عرب لیگ کی چھتری تلے مشترکہ انسداد دہشت گردی فورس قائم کرنے کی کوشش کی
Sentence
 اس فورس میں سپاہیوں کی تعداد چالیس ہزار رکھی گئی تھی
Sentence
  لیکن رہنماؤں کے اس کے حق میں بیانات کے برعکس یہ فورس 2015 سے جمود کا شکار ہے
Sentence
   خود کو دولت اسلامیہ کہلوانے والی شدت پسند تنظیم نے ایک یا دو نہیں بلکہ کئی مرتبہ سعودی عرب کے خلاف اعلان جنگ کیا ہے
Sentence
 اسلامی اتحاد کے قیام کے اعلان کے بعد دولت اسلامیہ نے تازہ دھمکی بھی ایک ویڈیو میں جاری کی جس میں ایک سعودی شہری کو جاسوس قرار دے کر قتل کر دیا گیا
Sentence
 پچھلے دو سالوں میں دولت اسلامیہ سعوی عرب میں درجن بھر حملے کیے جن میں پچاس افراد ہلاک ہوئے
Sentence
 ایک اندازے کے مطابق داعش میں تقریباً تین ہزار سعودی رکن ہیں
Sentence
دولت اسلامیہ کے علاوہ سعودی عرب کے دروازے پر یمن ایک خطرہ بن کر کھڑا ہے
Sentence
 القاعدہ کے ہوثیوں کے علاوہ سعودی شاہی خاندان بھی ہدف پر ہے
Sentence
 القاعدہ کی عرب شاخ سعودی شہزادے محمد بن نائف پر ایک حملے میں ناکام ہوچکی ہے
Sentence
 اس تنظیم کے یمن میں ایک تہائی اراکین سعودی باشندے بتائے جاتے ہیں
Sentence
ڈونلڈ ٹرمپ کے دورے سعودی عرب کے دوران دونوں ممالک نے ایک ارب ڈالرز سے زائد کے دفاعی سامان کی فراہمی کے معاہدوں پر دستخط کئے ہیں
Sentence
 ان میں سرحدی سکیورٹی کے لیے ٹینک اور ہیلی کاپٹرز، جنگی بحری کشتیاں، جاسوسی کے طیارے اور آن لائن سکیورٹی کی فراہمی شامل ہے
Sentence
اس کی بڑی وجہ سعودی عرب کی اپنی فوج کا ایک فعال فورس نہ ہونا ہے
Sentence
 حالیہ برسوں میں تاہم اس نے اس پر خصوصی توجہ دینا شروع کی ہے اور فوج کی تعداد اور صلاحیت بڑھانے میں مگن ہے لیکن اس سے خطے میں کوئی اچھا تاثر پیدا نہیں ہو رہا ہے
Sentence
 ایران کے مذہبی رہبرِ اعلیٰ آیت اللہ خامنہ ای نے ایک بیان دیتے ہوئے کہا ہے کہ سعودی عرب کو 'کافر امریکہ 'دودھ دینے والی ایک گائے' کی طرح استعمال کر رہا ہے
Sentence
 ’وہ کفار کے قریبی دوست ہیں اور دشمن کو وہ پیسے دے رہے ہیں جنھیں اپنے لوگوں کی بہتری کے لیے استعمال کرنا چاہیے
Sentence
‘ایسے حالات میں سعودی عرب کی جانب سے خطے میں اپنی ساکھ بحال کرنے کے لیے یہ کوشش مشکل دکھائی دی رہی ہے کہ کچھ آگے بڑھ سکے
Sentence
 سوال یہ پوچھا جا رہا ہے کہ آیا ایران اور سعودی عرب اپنی اثرورسوخ بڑھانے کی لڑائی کیا شام اور یمن تک محدود رکھ پائیں گے
Sentence
 پاکستان کی جانب سے خود اشارے کچھ اچھے نہیں ہیں
Sentence
 جب اس اتحاد کا طریقہ کار اور دائر اختیار ہی واضح نہیں تو اس میں شمولیت کی اتنی جلدی کیا تھی
Sentence
 پاکستان کی اتحاد میں شمولیت کے لیے بنیادی شرط یہی تھی کہ یہ صرف اور صرف دہشت گردی کے خلاف سرگرم ہو گا لیکن اگر کسی ملک پر دہشت گردی کی سرپرستی کا الزام عائد ہوتا ہے تو ایسے میں پاکستان کا لائحہ عمل کیا ہو گا
Sentence
 سرتاج عزیز کہتے ہیں کہ پاکستانی فوج سعودی عرب سے باہر تعینات بھی نہیں ہوگی تو کیا سعودیوں کو یہ قابل قبول ہوگا
Sentence
سینیٹر فرحت اللہ بابر نے سینیٹ میں بھی اس اتحاد سے متعلق دو اہم سوال اٹھائے ہیں
Sentence
 ان کا مطالبہ تھا کہ جنرل راحیل کی تعیناتی کی شرائط کیا تھیں اور کیا حکومت اتحاد کے تبدیل ہوتے زاویوں کی بنا پر انہیں واپس بلانے کا اختیار رکھتی ہے یا نہیں
Sentence
 پاکستان نے ان سوالات کے واضح جواب ابھی نہیں دیے ہیں لیکن سینٹ چیرمین رضا ربانی نے حکومت کو گزشتہ برس منظور کی گئی ایک قرارداد کے تحت اس بات کا پابند بنایا ہے کہ وفاقی حکومت کی منظوری سے قبل تمام شرائط پارلیمان کے سامنے رکھی جائیں
Sentence
 لیکن اس اتحاد کے لیے سب سے بڑا سوال دہشت گردی کی کسی ایک تشریح پر اتفاق ہوگا
Sentence
 اقوام متحدہ کے اراکین کسی ایک تشریح پر متفق نہیں تو اسلامی ممالک کیسے اتنی آسانی سے کسی ایک پر متفق ہو سکیں گے
Sentence
  