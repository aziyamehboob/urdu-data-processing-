
Sentence
قطرینہ کیف 16 جولائی کو 34 سال کی ہونے والی ہیں لیکن ان کے دوست اور بالی وڈ کے 'سلطان' سلمان خان نے ان کی سالگرہ کا جشن پہلے ہی منانا شروع کر دیا ہے
Sentence
 جب سے رنبیر کپور کے ساتھ قطرینہ کا بریک اپ ہوا ہے سلمان ہی قطرینہ کے ارد گرد منڈلاتے نظر آتے ہیں
Sentence
 پارٹیاں ہوں یا ایوارڈ شوز، یا پھر پریس کانفرنس اور کیوں نہ ہو رنبیر سے بریک اپ کے بعد رونے کے لیے سلمان ہی نے انھیں اپنا کندھا اور ان کے کریئر کو سہارا دیا تھا
Sentence
 قطرینہ فلم 'فتور' اور 'بار بار دیکھو' کی ناکامی سے بھی پریشان تھیں
Sentence
 ایسے میں سلمان ایک بار پھر ایک ہمدرد کی شکل میں ان کی زندگی میں داخل ہوئے اور اب ہر تقریب میں دونوں ساتھ ساتھ اور ایک دوسرے میں مگن نظر آتے ہیں
Sentence
٭ ٭ نیویارک میں 2017 کے آئیفا ایوارڈ سے متعلق پریس کانفرنس میں سلمان کے ساتھ قطرینہ، انوپم کھیر اور کیرتی سنن موجود تھیں
Sentence
 بات کرتے کرتے سلمان نے درمیان میں رک کر انوپم کھیر سے پوچھا کہ ایوارڈ کس تاریخ کو شروع ہو رہے ہیں
Sentence
 ساتھ ہی یہ بھی کہہ بیٹھے کہ تاریخ کے معاملے میں وہ بہت کمزور ہیں انھیں صرف قطرینہ کے یوم پیدائش کی تاریخ یاد رہتی ہے اور اتنا کہہ کر برتھ ڈے سانگ گانا شروع کر دیا
Sentence
اب سلمان خان جیسا سپر سٹار کچھ کرے تو اسے نظر انداز کرنا مشکل ہی نہیں ناممکن ہو جاتا ہے
Sentence
 پھر کیا تھا سٹیج پر موجود تمام لوگوں سمیت میڈیا بھی سلمان کے ساتھ سر سے سر ملانے لگا
Sentence
 بہرحال سلمان کے اس رویے سے صاف ظاہر ہے کہ وہ قطرینہ کا دل جیتنے کی ہر ممکن کوشش کر رہے ہیں جس میں انھیں کامیابی بھی مل رہی ہے کیونکہ جب ایک نامہ نگار نے قطرینہ سے پوچھا کہ جب وہ انڈیا پہلی مرتبہ آئیں تو انھیں اس وقت کی کونسی بات یاد ہے تو قطرینہ کا جواب تھا 'سلمان سے ملاقات
Sentence
'اس وقت قطرینہ کا ستارہ زوروں پر ہے
Sentence
 رنبیر کہتے ہیں کہ انھیں اپنی زندگی میں قطرینہ کی ضرورت ہے جبکہ سلمان ہیں کہ انھیں قطرینہ کے سوا کچھ یاد نہیں رہتا
Sentence
 پیشہ ورانہ طور پر قطرینہ  فی الوقت عامر خان، سلمان اور شاہ رخ تینوں کے ساتھ فلم کر رہی ہیں
Sentence
فلم 'جگا جاسوس' میں اہم کردار نبھانے والی اداکارہ سیانی گپتا کا کہنا ہے کہ وہ بالی وڈ کی بہت بڑی سٹار بننا چاہتی ہیں
Sentence
 ان کا کہنا ہے کہ اگر آپ سٹار نہیں ہیں تو آپ کے ٹیلنٹ اور محنت کی کوئی قیمت نہیں ہوتی
Sentence
سیانی کا کہنا تھا کہ فلم 'جگا جاسوس' میں ان کا جو کردار طے کیا گیا تھا اسے بدل کر مزید کم کر دیا گیا
Sentence
 ان کا خیال تھا کہ ہو سکتا ہے کہ فلم کی ضرورت کے لیے ایسا کیا گیا ہو لیکن  اگر آپ بڑے سٹار ہوں تو پھر کوئی ایسا کرنے کی جرات نہیں کرتا
Sentence
سیانی نے چند سال پہلے کالکی کوئچلن کی فلم 'مارگریٹا ود اے سٹرا' سے فلموں میں قدم رکھا تھا جس کے بعد شاہ رخ خان کی فلم 'فین' اور اکشے کمار کی 'جولی ایل ایل بی 2' میں بھی کام کیا
Sentence
 لیکن لگتا ہے کہ ان بڑے ستاروں کی چمک میں ان کا وجود کہیں دھندلا گیا اور یہی حقیقت سیانی کے لیے باعثِ تشویش ہے
Sentence
سیانی کی صلاحیتوں سے انکار نہیں کیا جا سکتا لیکن اس سے پہلے بھی انڈسٹری میں کئی سیانیاں آئیں لیکن ان کی محنت اور ٹیلنٹ کے ساتھ ان کی مستقل مزاجی نے انھیں بالی وڈ کی 'کوین' بنا دیا جس کی ایک مثال کنگنا رناوت ہیں جو آج اپنی شرطوں پر کام کرتی ہیں
Sentence
سری دیوی انڈین سنیما کی ان ہیروئنز میں سے ایک ہیں جنھوں نے کافی لمبے عرصے تک انڈسٹری پر راج کیا
Sentence
 سری دیوی خوبصورت ہونے کے ساتھ ساتھ گلیمرس اور انتہائی باصلاحیت اداکارہ رہی ہیں
Sentence
انھوں نے نہ صرف لوگوں کا دل جیتا بلکہ بے شمار ایوارڈز اور اعزاز بھی حاصل کیے
Sentence
 لیکن اس شہرت اور کامیابی کے ساتھ ساتھ  بہت سی ایسی چیزیں وابستہ ہوتی ہیں جنھیں نہ چاہ کر بھی اپنانا پڑتا ہے
Sentence
سری دیوی کا کہنا ہے کہ وقت کے ساتھ خود کو اندر اور باہر سے ایک پرفیکٹ کنڈیشن میں رکھنے کا پریشر بہت بڑا ہوتا ہے اور سوشل میڈیا کی وجہ سے یہ پریشر اور بڑھ گیا ہے
Sentence
گھر سے نکلتے وقت آپ کو انتہائی احتیاط برتنی پڑتی ہے کہ آپ نے کیا پہنا ہے اور آپ کیسے لگ رہے ہیں کیونکہ ذرا سی چوک آپ کو سوشل میڈیا پر ٹرولز کا شکار بنا سکتی ہے
Sentence
 اس کا مطلب یہ ہے کہ اگرآپ اپنی زندگی میں جہنم جیسے حالات سے بھی گزر رہے ہوں باہر سے آپ کو خوش اور خوبصورت نظر آنا ہے