
Sentence
امریکی صدر ڈونلڈ ٹرمپ کے بیٹے نے کہا ہے کہ انھوں نے روسی وکیل سے اپنی ملاقات کے بارے میں اپنے والد کو کچھ نہیں بتایا تھا
Sentence
تاہم انھوں نے کہا کہ روسی وکیل نے کہا تھا کہ وہ انتخابی مہم میں ان کی مدد کر سکتی ہیں
Sentence
ڈونلڈ ٹرمپ جونیئر نے فاکس نیوز کو بتایا کہ ان کی میٹنگ ’بس یوں ہی سی‘ تھی لیکن انھیں اسے دوسری طرح سے ہینڈل کرنا چاہیے تھا
Sentence
٭ ٭ انھوں نے وہ ای میلز دکھائیں جس میں انھوں نے وکیل سے ملنے کی پیشکش کا خیرمقدم کیا تھا
Sentence
 وکیل کے بارے میں کہا جاتا ہے کہ مبینہ طور پر وہ کریملین سے رابطے میں تھیں اور ان کے پاس ایسے مواد تھے جو ہلیری کلنٹن کو نقصان پہنچا سکتے تھے
Sentence
خیال رہے کہ امریکی تفتیش کار امریکہ کے صدارتی انتخابات میں مبینہ روسی مداخلت کی جانچ پڑتال کر رہے ہیں
Sentence
جب سے ڈونلڈ ٹرمپ صدر بنے ہیں ان پر مسلسل یہ الزام لگتے رہے ہیں کہ روس نے ہلیری کلنٹن کی انتخابی مہم کو سبوتاژ کرنے کی کوشش کی ہے
Sentence
انھوں نے ان الزامات کی تردید کی ہے جبکہ روس نے بھی باربار کسی قسم کی مداخلت کی تردید کی ہے
Sentence
فاکس نیوز کے شان ہینیٹی نے جب ٹرمپ جونیئر سے پوچھا کہ کیا انھوں نے گذشتہ سال کی میٹنگ کے بارے میں اپنے والد کو بتایا تھا تو انھوں نے کہا: ’نہیں
Sentence
 وہ کوئی بڑی بات نہیں تھی
Sentence
 اس میں کچھ کہنے کے لیے نہیں تھا
Sentence
‘'میرا مطلب ہے کہ مجھے تو وہ یاد بھی نہیں آتا اگر آپ نے اس کے بارے میں کریدنا نہیں شروع کیا ہوتا
Sentence
 یہ صحیح معنوں میں 20 منٹ کا زیاں تھا جو کہ شرم کی بات ہے
Sentence
'خیال رہے کہ ڈونلڈ ٹرمپ جونیئر، ان کے بہنوئی جیرڈ کشنر اور ڈونلڈ ٹرمپ کی انتخابی مہم کے سربراہ پال مینفرٹ نے روسی وکیل نٹالیا ویسلنیتسکایا سے نیویارک میں واقع ٹرمپ ٹاور میں جون سنہ 2016 میں ملاقات کی تھی
Sentence
ٹرمپ جونيئر کو برطانوی پبلسسٹ راب گولڈسٹون کی جانب سے ایک ای میل آئی تھی جس میں یہ کہا گياتھا کہ بعض ایسے روسی دستاویزات ہیں جو کہ ہلیری کلنٹن کو مجرم ثابت کر دیں گے
Sentence
 لیکن ٹرمپ جونیئر کا کہنا ہے کہ اس خاتون نے انھیں کام کی کوئی چیز نہیں دی اور یہ کہ میٹنگ صرف 20 منٹ جاری رہی
Sentence
صدر ٹرمپ نے اپنے بیٹے کی حمایت میں ایک مختصر بیان جاری کیا جس میں انھیں ’اعلیٰ صلاحیت کا شخص‘ قرار دیا اور ان کی شفافیت کی تعریف کی