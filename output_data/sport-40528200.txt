
Sentence
جمیکا کے سبائنا پارک سٹیڈیم میں وراٹ کوہلی نے ایک بار پھر یہ ثابت کیا کہ انھیں کیوں موجودہ دور کا عظیم بلے باز سمجھا جاتا ہے
Sentence
 ویسٹ انڈیز کی ٹیم نے انڈیا کو 206 رنز کا ہدف دیا تھا جس کے تعاقب میں انڈیا کی پہلا وکٹ محض پانچ رن پر گر گئی تھی
Sentence
 شکھر دھون کے پویلین لوٹنے کے بعد وراٹ کوہلی کریز پر اترے
Sentence
 اس موقع پر اگر کوہلی بھی آؤٹ ہو جاتے تو ٹیم انڈیا دباؤ میں آ جاتی
Sentence
 انٹيگا ون ڈے میں انڈيا کی ٹیم 190 رنز کا ہدف بھی حاصل نہیں کر پائی تھی
Sentence
 کوہلی کو اس کا اندازہ تھا کہ یہ سیریز کا فیصلہ کن ون ڈے بھی ہے
Sentence
 کوہلی نے 115 گیندوں پر 12 چوکے اور دو چھکوں کی مدد سے ناقابل شکست 111 رنز بنا کر میچ کے ساتھ ساتھ انڈیا کو سیریز میں بھی کامیابی دلوا دی
Sentence
تقریباً چھ ماہ اور 11 ون ڈے میچوں کی اننگز کے بعد کوہلی کی یہ سنچری ان کے کیریئر کی 28 ویں سنچری تھی
Sentence
 ون ڈے میں سنچری بنانے کے لحاظ سے وہ مجموعی طور پر تیسرے نمبر پر ہیں
Sentence
 سچن تندولکر کی 49 اور رکی پونٹنگ کی 30 سنچریوں کے بعد ان کا نمبر آتا ہے
Sentence
 کوہلی نے اپنی 28 سنچریوں کے لیے 181 اننگز کھیلی ہیں جبکہ سنتھ جے سوریا کو اتنی ہی سنچریوں کے لیے 433 اننگز کھیلنی پڑی تھیں
Sentence
 وراٹ کوہلی کی نظر یقیناً سچن تندولکر کی ون ڈے سنچریوں کے ریکارڈ پر ہے جسے عالمی کرکٹ میں ان کے علاوہ چیلنج کرتا کوئی دوسرا بلے باز ابھی نظر نہیں آ رہا ہے
Sentence
اپنی 28ویں سنچری کی بدولت کوہلی نے سچن تندولکر کے ایک اور ریکارڈ کو ضرور پیچھے چھوڑ دیا ہے
Sentence
یہ کسی ون ڈے میچ میں ہدف کا تعاقب کرتے ہوئے کوہلی کی 18 ویں سنچری تھی اور وہ اس لحاظ سے سب سے زیادہ سنچریاں بنانے والے بلے باز بن گئے ہیں
Sentence
 ان سے پہلے ہدف کے تعاقب میں سب سے زیادہ سنچریاں سکور کرنے کا ریکارڈ سچن تندولکر کے نام تھا، جنھوں نے 17 بار یہ کارنامہ انجام دیا تھا
Sentence
اہم بات یہ بھی ہے کہ وراٹ کوہلی نے ہدف کا تعاقب کرتے ہوئے جو 18 سنچریاں بنائی ہیں، ان میں سے 16 میچوں میں انڈیا کی ٹیم جیت حاصل کرنے میں کامیاب رہی ہے
Sentence
کوہلی کے اس نئے ریکارڈ کے باوجود دوسری اننگز میں ہدف کا تعاقب کرتے ہوئے سب سے زیادہ رنز بنانے کے معاملے میں تندولکر اب بھی پہلے نمبر پر ہیں
Sentence
 ون ڈے میچوں میں دوسری اننگز میں بیٹنگ کرتے ہوئے تندولکر کے نام 232 اننگز میں 8720 رنز ہیں
Sentence
اس زمرے میں وراٹ کوہلی محض 102 اننگز میں 5169 رنز کے ساتھ فی الحال ساتویں نمبر پر ہیں
Sentence
اس فہرست میں سنتھ جے سوریا 210 اننگز میں 5742 رنز کے ساتھ دوسرے نمبر پر ہیں لیکن وراٹ کوہلی اس سے اب بہت دور نہیں ہیں
Sentence
وراٹ کوہلی اگر اسی رفتار سے سنچری بناتے رہے تو آنے والے دنوں میں وہ ون ڈے کرکٹ میں سنچریوں کے تمام ریکارڈ اپنے نام کر سکتے ہیں