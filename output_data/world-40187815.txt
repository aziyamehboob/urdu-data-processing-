
Sentence
افریقی ملک موزمبیق میں پولیس نےگنجے مردوں کو خبردار کیا ہے کہ وہ توہم پرستوں کے حملوں سے ہوشیار رہیں
Sentence
موزمبیق میں حال دنوں میں پولیس نے دو افراد کو گرفتار کیا ہے جنھوں نے مبینہ طور پر تین گنجے مردوں کو ہلاک کیا ہے
Sentence
موزمبیق میں کچھ توہم پرستوں کا اعتقاد ہے کہ گنجے مردوں کے سر میں سونا ہوتا ہے اور گنجے مردوں کے اعضا سے بنی ہوئی دوا کھانے سے وہ بھی امیر ہو سکتے ہیں
Sentence
پولیس نے ملک کے مرکزی ضلع ملانگے میں دو افراد کو گرفتار کیا ہے جہاں تین گنجے مردوں کو ہلاک کر دیا تھا
Sentence
زمبیزیا صوبے کے پولیس سربراہ افانسو ڈائس  نے ایک پریس کانفرنس کے دوران کہا کہ کچھ لوگوں کا اعتقاد ہے کہ گنجے مردوں کے سر میں سونا ہوتا ہے اور وہ امیر ہوتے ہیں
Sentence
علاقائی سکیورٹی ترجمان میگویل سیٹانو نے خبر رساں ادارے اے ایف پی کو بتایا کہ ہلاک کیے گئے گنجے افراد میں سے ایک کا سر تن سے جدا کر لیا گیا اور اس کے جسم کے اعضا کو نکال لیا گیا
Sentence
ترجمان نے کہا کہ ان اعضا کو عطائی ایسے کاہگوں کے لیے تیار کی جانے والی دوا میں استعمال کرتے ہیں جو دولت کے متلاشی ہوتے ہیں