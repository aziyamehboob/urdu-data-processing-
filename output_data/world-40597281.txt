
Sentence
امریکی ریاست ٹیکساس میں ایک شخص کیش مشین میں پھنس گیا اور اس نے رسید والی سلاٹ سے پرچی پر پیغام لکھ کر باہر بھیجا جس سے اس کی جان بچ گئی
Sentence
ٹیکساس کے علاقے کورپس کرسٹی کی پولیس کے مطابق یہ شخص بینک میں مرمت کا کام کر رہا تھا اور اس کا فون بھی گاڑی میں پڑا تھا جب وہ ایک ایسی بڑی اے ٹی ایم مشین میں پھنس گیا جس میں سے لوگ گاڑی میں بیٹھے بیٹھے پیسے نکلوا لیتے ہیں
Sentence
  یہ شخص پیسے نکلوانے کے لیے آنے والوں کو چیخ چیخ کر مدد کے لیے پکارتا رہا لیکن اس کی کسی نے نہ سنی
Sentence
    جب  پولیس کے علم میں یہ بات آئی تو پہلے تو وہ سمجھے کہ یہ کوئی مذاق ہے لیکن پھر اسے وہاں سے نکال لیا گیا
Sentence
 پولیس افسر رچرڈ اولڈن نے کہا کہ 'مشین سے ہلکی ہلکی سے آوازیں تو آ رہی تھیں تو ہم سمجھے کہ یہ کوئی مذاق ہو رہا ہے
Sentence
مشین میں پھنسے ہوئے شخص کا رسید کی سلاٹ سے بھیجا گیا پیغام ایک شخص کو ملا جس پر لکھا تھا کہ 'پلیز میری مدد کریں
Sentence
 میں یہاں پھنسا ہوا ہوں اور میرے پاس میرا فون بھی نہیں ہے
Sentence
 پلیز میرے باس کو کال کر دیں
Sentence
' اس پیغام پر باس کا فون نمبر بھی درج تھا
Sentence
 یہ شخص بینک آف امیریکا کی اس مشین کے اندر دو گھنٹوں تک پھنسا رہا
Sentence
 پولیس افسر اولڈن نے مقامی میڈیا کو بتایا کہ 'سب ٹھیک ہیں، لیکن شاید ہی آپ اپنی زندگی میں ایسا ہوتا دیکھیں کہ کوئی شخص اے ٹی ایم مشین میں پھنس گیا ہو
Sentence
 یہ پاگل پن ہے
Sentence
'