
Sentence
عالمی شہرت یافتہ سات فٹبالرز پاکستان کے دو شہروں میں لیژر لیگ کی جانب سے منعقد کیے گئے فٹبال میچز میں حصہ لینے کے لیے پاکستان پہنچ گئے ہیں
Sentence
بی بی سی کے نامہ نگار عبداللہ فاروقی کے مطابق برازیل کے سٹار فٹبالر رونالڈینو اور رابرٹو کارلوس سمیت سات کھلاڑی فی الحال اسلام آباد میں ہیں جہاں وہ پاکستان کی بری فوج کے سربراہ جنرل قمر جاوید باجوہ کی جانب دیے جانے والے ظہرانے میں شرکت کریں گے
Sentence
 پاکستان آنے والے فٹ بالرز میں برازیل کے رونالڈینو اور رابرٹو کارلوس کے علاوہ  برطانیہ کے رائن گگز، فرانس کے رابرٹ پیریز اورفرانسس نکلولس اینلکا، ہالینڈ کے جارج بواٹینگ اور انگلینڈ کے ڈیوڈ جیمز بھی اُن کھلاڑیوں میں شامل ہیں جو پاکستان پہنچے ہیں
Sentence
 ساتوں کھلاڑی سنیچر کی صبح دبئی سے خصوصی طیارے کے ذریعے اسلام آباد پہنچے ہیں
Sentence
ظہرانے میں شرکت کے بعد تمام کھلاڑی کراچی جائیں گے جہاں عبدالستار ایدھی ہاکی سٹیڈیم میں وہ اپنا پہلا نمائشی میچ کھیلیں گے
Sentence
 اتوار کے روز لاہور میں یہی کھلاڑی اپنا دوسرا نمائشی میچ کھیلیں گے
Sentence
 میچز سیون اے سائیڈ ہیں جن میں ایک ٹیم رونالڈینو کی ہوگی جب کہ دوسری کی قیادت رائن گگز کریں گے
Sentence
ایک جانب فٹبال شائقین ان میچوں کے لیے کافی پرجوش نظر آتے ہیں اور اپنے پسندیدہ کھلاڑیوں کی پاکستان آمد پر بھی خوش ہیں تو دوسری جانب تجزیہ کار اِن کھلاڑیوں کی پاکستان آمد اور ملک کے دو بڑے شہروں میں نمائشی میچوں کے انعقاد کو پاکستان میں بین الاقوامی کھیلوں کی آمد کی راہ میں بڑا سنگِ میل عبور کرنے سے تشبیح دے رہے ہیں
Sentence
  