
Sentence
چین کے دارالحکومت بیجنگ میں ایک مہنگے رہائشی کمپلیکس میں زیرزمین رہائشی کمرے منظرعام پر آئے ہیں
Sentence
 سنیچر کو سرکاری ریڈیو کی ایک رپورٹ میں بتایا گیا ہے کہ شہر کے شمال مشرقی حصے میں واقع جولونگ گارڈنز کے زیرزمین کھڑکیوں کے بغیر کمرے ہیں اور باہر نکلے کا صرف ایک ہی راستہ ہے
Sentence
 یہ رہائشی کمپلیکس امیر رہائشیوں کے لیے مشہور ہے
Sentence
 ان زیر زمین کمروں کے کرایے دار ان دس لاکھ لوگوں میں شامل ہیں جو شوزو یا 'چوہا قبیلے' کے نام سے  جانے جاتے ہیں اور بیجنگ میں 1970 اور 1980 کی دہائی میں تعمیر کیے جانے والے بم شیلٹرز اور بنکرز میں رہتے ہیں
Sentence
 چائنہ نیشنل ریڈیو کی چینی زبان میں نشر ہونے والی رپورٹ میں بتایا گیا کہ جولونگ گارڈنز میں رہنے مالکان کو اس وقت شک گزرا جب انھوں نے کمپلیکس میں اجنبی چہروں کو دیکھنا شروع کیا
Sentence
 جس کے بعد یہ انکشاف ہوا کہ کمپلیکس کے ایک عمارت کی بیسمنٹ میں خفیہ کمرے ہیں
Sentence
 زیرزمین جگہ کو مختلف حصوں میں تقسیم کیا گیا ہے جس میں سونے کی جگہیں، کچنز اور 'سگریٹ نوشی کا کمرہ' بھی شامل تھا
Sentence
 یہاں رہنے والے کرایے داروں میں تارکین وطن مزدور تھے اور ان کا طرز زندگی جولونگ گارڈنز کے دیگر رہائشیوں سے یکسر مختلف تھا
Sentence
 یہ واضح نہیں ہے کہ زیرزمین گھر قانونی تھے یا نہیں لیکن حکام مبینہ طور پر تفتیش کر رہے ہیں
Sentence
 چائنہ نیشنل ریڈیو کا کہنا ہے کہ زیرزمین جگہ مقامی حکومت کی ملکیت ہے لیکن اس کو ممکنہ طور پر سب لیز کیا گیا تھا
Sentence
 حکام کی جانب سے ایسی جگہوں کو رہائشی و دیگر مقاصد کے لیے استعمال کرنے کی حوصلہ افزائی کی جاتی رہی تھی لیکن حالیہ برسوں میں ایسی جگہوں کے خلاف کارروائی ہوئی ہے اور ان کو حفاظتی خدشات کی بنا کر پرمٹ دینے سے روکا گیا ہے
Sentence
 سنہ 2015 میں حکام نے ایسی ہی ایک کارروائی کرتے ہوئے سکیورٹی وجوہات کی بنا پر ایک لاکھ 20 ہزار شوزو افراد کو بے دخل کیا تھا
Sentence
 