
Sentence
کارڈف یونیورسٹی کے سائنس دانوں نے انسانی دماغ کی اندرونی وائرنگ کی سب سے تفصیلی تصاویر لی ہیں
Sentence
ایم آر آئی مشین سے لی جانے والی ان تصاویر سے دماغ کے اندر موجود ان ریشوں کی عکاسی کی گئی ہے جو سوچنے کے عمل میں حصہ لیتے ہیں
Sentence
ڈاکٹروں کو امید ہے کہ اس کی مدد سے کئی قسم کی دماغی بیماریوں کو سمجھنے میں مدد ملے گی اور انھیں بایوپسی کی جگہ استعمال کیا جا سکے گا
Sentence
اس تحقیق کے لیے میں نے رضاکارانہ طور پر اپنا دماغ پیش کیا
Sentence
 اس سکین میں کل پونا گھنٹہ صرف ہوا
Sentence
 ایک نیورولوجسٹ میرے ساتھ موجود تھے جو مجھے تسلی دیتے رہے کہ میرے دماغ میں کوئی مسئلہ نہیں ہے
Sentence
اس سے قبل میرے کچھ عزیزوں نے خوشی کا اظہار کیا تھا کہ آخرکار معلوم ہو گیا کہ میرے کھوپڑی کے اندر دماغ بھی پایا جاتا ہے
Sentence
جب میں نے تصاویر دیکھیں تو دنگ رہ گیا
Sentence
 میرے دماغ کے وائٹ میٹر کے اندر موجود باریک ریشے انتہائی واضح طور پر نظر آ رہے تھے
Sentence
 یہ ریشے اربوں سگنل لاتے اور لے جاتے ہیں
Sentence
 تصاویر میں بال سے 50 گنا باریک ریشوں کی تصاویر بھی نمایاں تھیں
Sentence
اس سکین سے یہ بھی معلوم ہوتا کہ دماغی سگنل کس طرف پیغام لے کر جا رہے ہیں
Sentence
 میرے ساتھ سیان رولینڈز نامی ایک اور رضاکار بھی تھیں جو ملٹیپل سکلیروسس کی مریض ہیں
Sentence
 وہ بھی اپنے سکین دیکھ کر 'زبردست' کہنے پر مجبور ہو گئیں
Sentence
 عام دماغی سکین میں دماغی زخم نظر آتے ہیں لیکن اس جدید ترین سکین کی مدد سے یہ بھی دیکھا جا سکتا ہے کہ ان زخموں سے جسم کے جسمانی اور ذہنی افعال کس طرح سے متاثر ہوتے ہیں
Sentence
 اس تحقیق کے سربراہ پروفیسر ڈیرک جونز نے کہا کہ یہ ایسا ہی ہے جیسے ہم دوربین کی بجائے ہبل خلائی دوردبین کی مدد سے آسمان کا جائزہ لیں
Sentence
 'ہم پہلی بار ساخت کے علاوہ فعل کا بھی جائزہ لے سکتے ہیں
Sentence
'دنیا میں اس قسم کے صرف تین سکینر موجود ہیں
Sentence
 یہ سکینر ملٹیپل سکلیروسس، سکٹسوفرینیا، ڈیمینشیا اور مرگی جیسے امراض کے علاج میں استعمال ہو گا
Sentence
 