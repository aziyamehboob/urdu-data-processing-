
Sentence
بیئٹرس ہیورے شمالی فرانس کے ساحلی علاقے میں سورج طلوع ہونے سے پہلے اپنے محبوب کو ایک چھوٹی سی کشتی میں برطانیہ تک کا سفر کرتے دیکھ رہی تھیں
Sentence
 کیا وہ اپنے محبوب سے دوبارہ مل پائیں گی
Sentence
 کہیں ایسا تو نہیں کہ وہ انھیں اپنا مقصد حاصل کرنے کے لیے بیوقوف بنا کر چل پڑا
Sentence
 وہ اس شخص سے بس چند ہی ہفتے پہلے ملیں تھیں اور اس کا ایک ہی خواب تھا، برطانیہ میں نئی زندگی
Sentence
 کشتی کے افق پار کرنے پر بیئٹرس اپنی گاڑی میں واپس آکر بیٹھیں
Sentence
 وہ پر امید بھی تھیں مگر ساتھ ہی غیر یقینی کی حالت بھی تھی
Sentence
 پینتالیس برس کی بیئٹرس فرانس میں انتہائی دائیں بازو کی جماعت فرنٹ نیشنل کی ممبر رہ چکی ہیں اور بقول اُن کے وہ ایک نسل پرست پولیس اہلکار کی بیوہ ہیں
Sentence
 اُنھوں نے ایک پناہ گزین جو اِن کا محبوب بھی ہے اُسے کیلے میں پناہ گزینوں کے کیمپ سے برطانیہ فرار ہونے میں مدد دی
Sentence
اُنھوں نے اپنی زندگی کے واقعات ایک کتاب میں رقم کیے جس کا نام 'کیلے مون امور' ہے اور اس کتاب میں اس لمحے کے بارے میں لکھا جب اُنھوں نے ترس کھا کر ایک پناہ گزین کو سواری دی اور پھر سب کچھ بدل گیا
Sentence
بیئٹرس کے مطابق 2010 میں وفات سے پہلے اُن کے شوہر کیلے میں پناہ گزینوں کے کیمپ میں تعینات تھے اور اُن کا مقصد کیمپ سے بھاگ کر برطانیہ پہنچنے کی کوشش کرنے والے پناہ گزینوں کی کوششوں پر قابو پانا تھا
Sentence
پولیس اہلکار کی حیثیت سے اُنھیں کسی سیاسی جماعت میں شمولیت کی اجازت نہیں تھی
Sentence
 اسی لیے اپنے شوہر کے کہنے پر وہ فرنٹ نیشنل کی فعل ممبر بنیں
Sentence
 بیئٹرس کے مطابق وہ اپنے شوہر کی طرح نسل پرست تو نہیں تھیں مگر فرانس میں غیرملکیوں کی آمد پر پریشان ضرور تھیں
Sentence
ایک سرد رات جب وہ کام سے گھر لوٹ رہیں تھیں تو اُنھیں راستے میں ایک سوڈانی لڑکے پر رحم آگیا اور اُنھوں نے اُسے اپنی گاڑی میں کیلے میں پناہ گزینوں کے کیمپ تک سواری دی
Sentence
وہاں حالات دیکھ کر اُنھیں ایسا لگا جیسے وہ کسی جنگ زدہ علاقے میں ہیں
Sentence
 اور یہیں سے اُن کی کایا پلٹی
Sentence
انھوں نے نہ صرف خود بلکہ اپنے عزیزوں اور رشتہ داروں کو کیمپ میں مقیم لوگوں کی مدد کرنے کے لیے آمادہ کیا اور ان کے لیے کھانے اور کپڑوں کا انتظام کرنا شروع کیا
Sentence
 اور اسی دوران ایک دن اُن کی نظر مختار پر پڑی
Sentence
 ایک چونتیس برس کا سابق ٹیچر جو اپنا مذہب تبدیل کرنے کے بعد ایران سے جبر اور تشدد سے بچ کر بھاگا تھا
Sentence
 اُن کی مختار سے ملاقات اُن دنوں میں ہوئی جب اُس نے کیلے کے پناہ گزینوں کے کیمپ میں انتہائی خراب حالات کے خلاف احتجاج کرنے کے لیے اپنے ہونٹ سیے ہوئے تھے
Sentence
  بیئٹرس کے مطابق جب وہ مختار سے ملیں تو اُس نے انھیں چائے پلانے کی دعوت دی
Sentence
 'اُس کی نظر تھی اور اُس کا دھیماپن
Sentence
 اُس کے ہونٹ سلے ہوئے تھے مگر اُس نے پوچھا کیا آپ چائے پییں گی
Sentence
'یہ ملاقات محبت میں بدلی اور سب دوستوں کے منع کرنے کے باوجود اُنھوں نے مختار اور اُس کے کچھ دوستوں کو اپنے گھر ٹھرا لیا
Sentence
 وہ اپنے محبوب کے مقاصد کے بارے میں بخوبی واقف تھیں
Sentence
 مختار کئی بار برطانیہ جانے کی ناکام کوشش کر چکے تھے
Sentence
 پھر مختار اور اُن کے دو دوستوں نے بیئٹرس کو 1000 یورو دیے تاکہ وہ ان کے لیے ایک چھوٹی کشتی خریدیں
Sentence
بیئٹرس نے بالکل ایسا ہی کیا اور پھر ایک دن مختار اور اس کے دو ساتھی جنھوں نے کبھی کشتی کی کمان نہیں سنبھالی تھی، برطانیہ کے سفر پر نکل پڑے
Sentence
 برطانیہ پہنچنے سے پہلے ہی وہاں کوسٹ گاڑڈز کو انھیں بازیاب کرنا پڑا کیونکہ ان کی کشتی ڈوبنے لگی تھی
Sentence
 بازیاب ہونے کے بعد انھیں برطانیہ میں پناہ دے دی گئی
Sentence
اور بس پھر بیئٹرس ہر دوسرے ہفتے اپنے محبوب سے ملنے برطانوی شہر شیفیلڈ جاتی تھیں جہاں مختار کو ایک ہوسٹل میں رکھا گیا تھا
Sentence
 مگر یہ معاشقہ خوشی خوشی ختم نہیں ہوتا
Sentence
 پچھلے سال اگست میں بیئٹرس کو انسانی سمگلنگ کے الزام میں گرفتار کیا گیا
Sentence
 انھیں یہ الزام مذاق لگتا ہے کہ انھوں نے پیسے کے لیے یہ سب کچھ کیا
Sentence
 اگر اُن پر الزام ثابت ہوا تو انھیں دس سال سزا اور 750000 یورو جرمانہ ہوسکتا ہے
Sentence
 بیئٹرس کو ریاست کے لیے خطرہ سمجھے جانے والے افراد کی فہرست میں بھی شامل کر دیا گیا ہے
Sentence
 اس فہرست میں تقریباً سب ہی افراد اسلامی شدت پسند ہیں
Sentence
 بیئٹرس کو اس بات پر ہنسی آتی ہے
Sentence
مگر جب اُن سے پوچھا گیا کہ کیا یہ سب کچھ کرنے کی جو قیمت ادا کرنی پڑ رہی ہے وہ زیادہ بھاری تو نہیں تو انھوں نے ہنس کر جواب دیا 'آپ پیار کے لیے کچھ بھی کر سکتے ہیں
Sentence
'    