
Sentence
امریکی ریاست ہوائی کے ایک جج نے کہا ہے کہ امریکہ میں مقیم افراد کے دادا، دادی، نانا، نانی اور دیگر عزیز و اقارب کو صدر ٹرمپ کی سفری پابندیوں کے تحت ملک میں داخلے سے نہیں روکا جا سکتا
Sentence
 خیال رہے کہ تقریباً تین ہفتے قبل امریکہ کی سپریم کورٹ نے صدر ڈونلڈ ٹرمپ کے مسلمان ملکوں پر سفری پابندیوں کے قانون کو جزوی طور پر بحال کر دیا تھا
Sentence
اس حکم نامے میں چھ مسلمان ممالک پر 90 روز کی سفری پابندی اور پناہ گزینوں پر بھی 120 روزہ پابندی عائد کرنے کا کہا گیا تھا
Sentence
جمعرات کو ریاست ہوائی کے ضلعی جج ڈیرک واٹسن کی جانب دیا جانے والا یہ فیصلہ صدر ٹرمپ کے امیگریشن کریک ڈاؤن کے مقابلے میں تازہ کارروائی ہے
Sentence
 گذشتہ ماہ سپریم کورٹ کے فیصلے میں کہا گیا کہ فقط  انتہائی قریبی رشتے دار ہی امریکہ میں آ سکیں گے
Sentence
 تاہم ٹرمپ انتظامیہ نے فیصلہ کیا تھا کہ ان میں وہاں کے رہائشیوں کے دادا دادی یا نانا نانی، پوتے پوتیاں یا نواسے نواسیاں، بھائیوں یا بہنوں کی اولاد، شوہر اور بیوی کے بہن بھائی یا کزن وغیرہ شامل نہیں
Sentence
تاہم جج نے قریبی رشتے داروں سے متعلق حکومتی وضاحت کو 'بہت محدود' قرار دیا ہے
Sentence
 اپنے فیصلے میں جج ڈیرک واٹسن کا کہنا تھا کہ 'مثال کے طور پر عقل سلیم یہ کہتی ہے قریبی خاندان کے افراد میں دادا اور دادی بھی شامل ہیں
Sentence
 بے شک دادا اور دادی قریبی خاندان کے افراد میں سب سے اہم ہوتے ہیں
Sentence
'جج واٹسن کے فیصلے کے نہ صرف ہوائی بلکہ پورے امریکہ میں دوررس اثرات مرتب ہوں گے
Sentence
 وہ ضلعی عدالتوں کے 700 ججوں میں سے ایک ہیں جو مقامی ریاستی عدالتوں کے بجائے وفاقی نظام کا حصہ ہیں
Sentence
 ان کا کام یہ ہے کہ وہ سپریم کورٹ کی طرف سے حاصل کردہ اختیارات کے تحت وفاقی معاملات کی قانونی وضاحت کریں
Sentence
 اس سے قبل امریکی اپیل کورٹ نے صدر ڈونلڈ ٹرمپ کے چھ مسلم ممالک کے افراد پر 'سفری پابندی' کے ترمیم شدہ حکم نامے کو متعصبانہ قرار دیتے ہوئے معطلی کے فیصلے کو برقرار رکھا تھا
Sentence
صدر ٹرمپ کا کہنا ہے کہ یہ پابندیاں امریکی شہریوں کے تحفظ اور دہشت گردی کے حملوں سے بچنے کے لیے ضروری تھیں
Sentence
 تاہم ان پابندیوں کے ناقدین کا کہنا ہے کہ یہ مسلمانوں کے ساتھ امتیازی برتاؤ ہیں
Sentence
 