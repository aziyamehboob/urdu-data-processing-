
Sentence
ابھی نواز شریف نے وزیر اعظم کا عہدہ سنبھال کر اپنی حلف والی شیروانی بھی نہیں اتاری تھی کہ مشورے اور مطالبے شروع ہو گئے کہ میاں صاحب اگر استعفیٰ دے دیں تو ان کے اور ملک کے لیے اچھا ہو گا
Sentence
 حکمرانوں سے مطالبہ کرنا کہ وہ حکمرانی چھوڑ دیں ہمارے جمہوری کلچر کا حصہ رہا ہے لیکن جتنی شدت سے یہ مطالبہ نواز شریف سے کیا جاتا ہے شاید ہی کسی اور رہنما سے کیا جاتا ہو
Sentence
 ہر خاندان میں ایک ایسا بچہ ہوتا ہے جو ڈرائنگ روم میں بڑوں میں گھس کر بیٹھنے کا شوقین ہوتا ہے اور بڑے اسے بار بار کہتے ہیں بیٹا باہر جا کر کھیلو
Sentence
 لیکن یہ بھی ایک ڈھیٹ بچہ ہے جسے بڑوں میں گھسنے کا شوق ہے
Sentence
٭ * * پاناما کا نام جیسے ہی سامنے آیا تو یہ مطالبہ بھی سامنے آیا کہ اگر نواز شریف استعفیٰ دے دیں تو ان کی عزت میں اضافہ ہو گا اور اب جے آئی ٹی کی رپورٹ کے بعد یہ کہا جا رہا ہے کہ اگر رہی سہی عزت بچانی ہے تو استعفیٰ دیں
Sentence
 میرے جیسے دو ٹکے کے صحافی بھی جنھیں پتہ ہے کہ یہاں ایک سنتری بھی استعفیٰ نہیں دیتا وہ بھی بڑے دل گداز مشورے دے رہے ہیں کہ اگر نواز شریف استعفیٰ دے دیں تو سسٹم بھی بچ جائے گا اور اگلے انتخابات میں انھیں اخلاقی برتری بھی حاصل ہو گی
Sentence
 یہ ایسے ہی ہے جیسے کسی نزلہ بخار کے مریض سے کہا جاتا ہے کہ یخ بستہ سمندر میں کود جاؤ آرام بھی آجائے گا، لوگ واہ وا بھی کریں گے
Sentence
قانون زیادہ نہیں جانتا، پاکستان میں اخلاقی فتح کا مطلب ہوتا ہے عبرتناک شکست
Sentence
 اپنی سیاسی روایت سے صرف اتنا جانتا ہوں کہ جب استعفیٰ لینے والوں نے لینا ہوتا ہے تو وہ لے کر چھوڑتے ہیں
Sentence
 ابھی نواز شریف کو فارغ کر کے شہید بنانے کا وقت نہیں آیا، ابھی ان کے گلے میں کرپشن کی تختی ڈالنے کا وقت ہے
Sentence
 یہ نعرے لگانے کا وقت ہے کہ دیکھو دیکھو کون آیا
Sentence
 اور چنو ایسے وزیر اعظم
Sentence
ایک دفعہ میں نے پہلے بھی ان وزیراعظم کو ڈنڈا ڈولی ہوتے دیکھا تھا
Sentence
 زندگی ہمیشہ طاقت کے مراکز سے دور گزری ہے
Sentence
 کسی سیاسی لیڈر کو کبھی پریس کانفرنس میں دیکھا ہو تو دیکھا ہو، نہ کبھی بالمشافہ ملاقات، نہ لنچ، نہ ڈنر، آف دی ریکارڈ کا نام سن کر ہی ڈر لگتا ہے
Sentence
 ذرائع کو بھی بس یہی سمجھتا ہوں کہ اسلام آباد کے کسی صحافی نے سنی سنائی بات ہمیں آگے سنا دی
Sentence
تو یہ حسن اتفاق ہی تھا کہ جب جنرل مشرف کی دھمکیوں اور سعودی انٹیلیجنس چیف کی وارننگ کے باوجود لندن سے اسلام آباد آنے کے لیے نواز شریف ایک جہاز میں سوار ہوئے تو میں بھی اس جہاز میں تھا
Sentence
 ان کے کچھ قصیدہ گو صحافی آگے پیچھے موجود تھے
Sentence
 پتہ نہیں نواز شریف کو کیا امید تھی کہ ان کے حامی ساری رکاوٹیں توڑ کر اسلام آباد پہنچیں گے
Sentence
 لیکن ایئرپورٹ کے ارد گرد کرفیو کا سماں تھا
Sentence
 جہاز اترا تو وردی والوں کا ایک دستہ آگے بڑھا
Sentence
 نوازشریف کے حامیوں نے مطالبہ کیا کہ وردی والوں کا دستہ ہٹایا جائے
Sentence
 فوراً سول کپڑوں میں ایک دستہ آن موجود ہوا
Sentence
 میرے جیسے کند ذہن کو بھی اندازہ ہو گیا کہ یہ بڑے حساس قسم کے سویلین ہیں
Sentence
 نواز شریف جہاز سے نیچے اترے تو ہلکی پھلکی نعرے بازی
Sentence
 نواز شریف کے پیچھے لندن سے ان کے ساتھ آیا ہوا ایک دیو ہیکل باڈی گارڈ
Sentence
 میں متجسس کہ آج تاریخ بنتے دیکھوں گا
Sentence
 اگلے چند گھنٹوں تک راولپنڈی ایئرپورٹ کے لاؤنج میں میں نے اعصاب کی جنگ دیکھی
Sentence
 آرڈر یہ تھے کہ نوازشریف کو جہاز پہ چڑھاؤ اور واپس بھیجو
Sentence
 ساتھ شاید یہ بھی ہدایت تھی کہ اگر کوئی زور زبردستی کرنی پڑے تو دیکھنا کہ میڈیا والوں کے سامنے نہ ہو
Sentence
 ایک طرف نوازشریف اڑے رہے دوسری طرف حساس بھائیوں نے ایک ان دیکھا سا آپریشن کر کے زیادہ تر میڈیا والوں کو ادھر ادھر کر دیا
Sentence
 کوئی باتھ روم گیا تو واپس نہیں آیا، کسی کا پاسپورٹ اچک لیا گیا، کسی کا کیمرا
Sentence
 جب میڈیا تتربتر ہوا تو اعصاب کی جنگ کے بعد اصلی والی جنگ شروع ہوئی، یعنی لاتوں اور گھونسوں والی
Sentence
 میں نے حساس بھائیوں کو کبھی ایکشن میں نہیں دیکھا اور متاثر ہوا
Sentence
 چند ہی لمحوں میں نوازشریف کا ساڑھے چھ فٹ لمبا باڈی گارڈ زمین پہ تھا، ساتھی تتر بتر تھے اور خود نواز شریف کو دھکم پیل اور ڈنڈا ڈولی کر کے اس جہاز کی طرف لے جایا جارہا تھا جو رن وے پر تیار کھڑا تھا
Sentence
تو اب جبکہ ان کی پچھلی اور آنے والی نسلوں کی ’کرپشن اور جھوٹ ثابت ہو چکے‘ تو ان پر ’مقدمہ چلنا چاہیے، جیل ہونی چاہیے، ڈس کوالیفائی ہونا چاہیے
Sentence
‘ اور اگر وہ استعفیٰ دینے پر تیار نہ ہوں تو ڈنڈا ڈولی والے آپشن پر غور کیا جائے
Sentence
 اس دفعہ میڈیا سے چھپانے کی بھی ضرورت نہیں
Sentence
 میڈیا اس نیک کام میں خود ہاتھ بٹانے کے لیے بےقرار ہے
Sentence
 