پاکستانی کرکٹ ٹیم کے کپتان سرفراز احمد کا کہنا ہے کہ کاؤنٹی کرکٹ کھیلنا ان کی دیرینہ خواہش تھی اور وہ مستقبل میں بھی کاؤنٹی کھیلنا پسند کریں گےیاد رہے کہ یارکشائر کاؤنٹی نے سرفراز احمد سے مختصر معاہدہ کیا ہے جس کے تحت وہ موجودہ سیزن میں پانچ میچز کھیلیں گےوہ پاکستان کے پہلے وکٹ کیپر ہیں جو کاؤنٹی کرکٹ کھیلیں گےسرفراز احمد نے بی بی سی اردو کو دیے گئے انٹرویو میں کہا کہ کاؤنٹی کرکٹ کھیلنا ان کے لیے اہم موقع ہے اور وہ چاہیں گے کہ اس موقع سے فائدہ اٹھاتے ہوئے اچھی کارکردگی دکھائیںسرفراز احمد کا کہنا ہے کہ کاؤنٹی کرکٹ کھیل کر انہیں بہت کچھ سیکھنے کا موقع ملے گا کیونکہ جس کرکٹر نے بھی کاؤنٹی کرکٹ کھیلی ہے اس کا یہی کہنا ہے کہ وہاں بہت زیادہ پروفیشنلزم ہے اور اسے وہاں کھیل کر تجربہ حاصل ہوا ہےسرفراز احمد کا کہنا ہے کہ فی الحال یہ صرف پانچ میچز کا معاہدہ ہے لیکن مستقبل میں اگر انہیں آفر ہوئی اور پاکستانی ٹیم کی مصروفیت نہ ہوئیں تو وہ کاؤنٹی کرکٹ کے زیادہ میچز کھیلیں گےواضح رہے کہ سرفراز احمد کی قیادت میں پاکستانی ٹیم نے حال ہی میں چیمپئنز ٹرافی جیتی ہے اور اب پاکستان کرکٹ بورڈ نے انہیں مصباح الحق کی ریٹائرمنٹ کے بعد ٹیسٹ ٹیم کا بھی کپتان مقرر کردیا ہےپاکستانی ٹیم ان کی قیادت میں پہلی ٹیسٹ سیریز سری لنکا کے خلاف اس سال اکتوبر میں متحدہ عرب امارات میں کھیلے گی   