
Sentence
قطر نے عندیہ دیا ہے کہ متعدد عرب ممالک کے ساتھ جاری کشیدگی پر وہ اپنی خارجہ پالیسی تبدیل نہیں کرے گا
Sentence
 خبررساں ادارے روئٹرز کے مطابق قطر کے وزیر خارجہ شیض محمد بن عبدالرحمان الثانی نے کہا ہے کہ وہ بڑھتے ہوئے بحران کے حل کے لیے سفارتی کاری کو ترجیح دیں گے اور اس مسئلے کا کوئی عسکری حل موجود نہیں ہے
Sentence
 خیال رہے کہ قطر کے ساتھ سفارتی تعلقات مقطع کرنے والے چھ عرب ممالک میں سعودی عرب، مصر، متحدہ عرب امارات، بحرین، لیبیا اور یمن شامل ہیں
Sentence
قطر نے اس اقدام کو بلاجواز اور بلاوجہ قرار دیا ہے
Sentence
ان ممالک کا الزام ہے کہ قطر اخوان المسلمون کے علاوہ دولتِ اسلامیہ اور دیگر شدت پسند تنظیموں کی حمایت کرتا ہے
Sentence
پیر کو سعودی عرب اور دیگر عرب ممالک نے قطر کے ساتھ سفری اور سفارتی روابط منطقع کر دیے تھے
Sentence
 کویت کے امیر اس بحران کے حل کے لیے قطر، سعودی عرب اور متحدہ عرب امارات کے ساتھ سفارتی کوششیں کر رہے ہیں
Sentence
 منگل کو قطر کے دارالحکومت دوحہ میں صحافیوں سے بات چیت کرتے ہوئے قطری وزیرخارجہ کا کہنا تھا کہ قطر کو 'تنہا' کیا گیا ہے کیونکہ 'ہم کامیاب ہیں اور ترقی کر رہے ہیں
Sentence
' ان کا کہنا تھا کہ 'ہم امن کا پلیٹ فارم نہیں دہشت گردی کا نہیں
Sentence
 اس تنازعے سے تمام خطے کے استحکام کو خطرہ ہے
Sentence
' قطری وزیر خارجہ کے کا کہنا ہے 'ہم پیچھے ہٹنے کے لیے تیار نہیں ہیں، اور کبھی بھی اپنی آزاد خارجہ پالیسی سے پیچھے نہیں ہٹیں گے
Sentence
' ان کا کہنا تھا کہ ایران نے قطر کو خوراک اور پانی کی فراہمی کے لیے تین بندرگاہوں کے استعمال کی پیش کش کی ہے تاہم ان کا کہنا تھا کہ انھوں نے یہ پیش کش تاحال قبول نہیں کی ہے
Sentence
 شیخ محمد کا کہنا تھا کہ وہ قطر نے اس سے پہلے کبھی اس قسم کی صورتحال کا سامنا نہیں کیا
Sentence
 دوسری جانب روس کا کہنا ہے کہ شیخ محمد سنیچر کو ماسکو میں اپنے روسی ہم منصب سرگئی لاروف سے ملاقات کریں گے
Sentence
 روسی خبررساں ادارے تاس کے مطابق دونوں رہنما 'ہنگامی بین الاقومی' معاملات زیربحث لائیں گے تاہم اس بارے میں مزید معلومات فراہم نہیں کی گئیں
Sentence
 