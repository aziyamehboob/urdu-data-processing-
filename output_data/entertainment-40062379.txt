
Sentence
پاکستانی فلموں میں لاتعداد اور سدا بہار دھنوں کے تخلیق کار معروف موسیقار وجاہت عطرے جمعے کی صبح ایک مختصر علالت کے بعد لاہور میں انتقال کر گئے
Sentence
68 سالہ وجاہت عطرے گذشتہ ایک ماہ سے عارضۂ قلب میں مبتلا تھے
Sentence
 ان کے چھوٹے صاحبزادے علی عطرے کے مطابق ان کے والد کا انتقال لاہور کے جناح ہسپتال میں حرکتِ قلب بند ہونے سے ہوا
Sentence
وجاہت عطرے کی خواہش کے مطابق وفات کے بعد ان کا جسدِ خاکی سمن آباد کے علاقے میں واقع ان کے آبائی مکان لے جایا گیا
Sentence
کاشانۂ شریف نامی مکان کی یہ وہی 60 سالہ پرانی عمارت ہے جہاں وجاہت عطرے نے 14 سال کی عمر میں اپنے والد کے زیرِ سایہ موسیقی اور بعد ازاں اپنے فنی سفر کا آغاز کیا تھا
Sentence
تقریباً تین دہائیوں سے زیادہ عرصے پر محیط اپنے فنی سفر کے دوران وجاہت عطرے نے کم از کم 150 سے زائد پاکستانی فلموں کے گانوں کے لیے موسیقی ترتیب دی
Sentence
وجاحت عطرے کے بیٹے علی عطرے کے مطابق ان کے والد نے تقریباً 450 سے ہزار سے زیادہ گانوں کی موسیقی تشکیل دی جنھیں اپنے منفرد اندازِ ترتیب اور کلام کی وجہ سے بہت پزیرائی ملی
Sentence
وجاہت عطرے ایک ماہ قبل فالج کا حملہ ہونے سے پہلے تک بھی موسیقی سے وابستہ رہے
Sentence
ان کے بیٹے علی عطرے نے بی بی سی کو بتایا کہ  ’میرے والد اب بھی ریڈیو پاکستان میں کنٹریکٹ پر ملازم تھے اور مختلف پروگراموں کے لیے دھنیں ترتیب دیتے تھ جن سے حاصل ہونے والی تنخواہ سے ان کا گزر بسر ہوتا تھا
Sentence
‘ملکۂ ترنم نور جہاں سمیت ماضی کے دیگر نامور گلوکار وجاہت عطرے کی بنائی ہوئی دھنوں پر گیت گا چکے ہیں جبکہ پاکستان میں گلوکاروں کی نئی نسل میں سے چند نمایاں فنکاروں نے وجاہت عطرے کی رہنمائی میں اپنے فنی سفر کا آغاز کیا
Sentence
وجاہت عطرے کی نمازِ جنازہ میں پاکستان کی فلم اور میوزک انڈسٹری میں سے انور رفیع سمیت کئی دیگر فنکاروں نے شرکت کی
Sentence
ان کے بیٹے علی عطرے کا کہنا تھا کہ انھیں انڈیا سے گلوکار سونو نگم، شریا گوشال، کمار سانو اور ہنس راج ہنس سمیت بہت سے فنکاروں کی ان کے والد کی وفات پر تعزیت کی ٹیلیفون کالز آ چکی ہیں
Sentence
ان کا مزید کہنا تھا کہ  ’پاکستان سے بہت سے فنکار مجھ سے تعزیت کر چکے ہیں
Sentence
 میڈیا کے بہت سے افراد نے مجھے فون کیا لیکن حکومتِ پاکستان کی جانب سے کسی نے ابھی تک ہمیں پوچھا تک نہیں
Sentence
'علی عطرے کا کہنا تھا کہ جب ان کے والد کو پہلی بار فالج کا حملہ ہوا تو انڈیا سے بہت سے فنکاروں نے ان کا علاج کروانے کے لیے انھیں مالی مدد کی آفر کی
Sentence
’بہت سے فنکاروں نے ہم سے رابطہ کیا اور کہا کہ وہ میرے والد کا علاج کروانے کے لیے تیار ہیں لیکن میں نے معذرت کر لی مگر پاکستان میں صرف الحمرا آرٹ کونسل نے میرے والد کے علاج کے لیے ہمیں ایک دفعہ پانچ لاکھ روپے دیے مگر وزیرِ اعظم اور وزیرِ اعلٰی پنجاب کی جانب سے ہماری کوئی مدد نہیں کی گئی
Sentence
‘وجاہت عطرے کے بچپن کے دوست اور محلے دار ان کو ایک شفیق انسان کے طور پر یاد کرتے ہیں
Sentence
 شکیل احمد کا وجاہت عطرے کے ساتھ 60 سال پرانا ساتھ تھا
Sentence
ان کا کہنا تھا کہ ’اس لائن میں، میں نے ایسا آدمی بہت کم دیکھا ہے
Sentence
 اس نے اپنے باپ کا نام برقرار رکھا اور خود اپنا نام بھی پیدا کیا
Sentence
 اس کے پاس کوئی بھی کام لینے آتا تھا  تو وہ اسے خالی نہیں بھیجتا تھا
Sentence
‘وجاہت عطرے کے تین بیٹوں اور ایک بیٹی میں سے کسی نے موسیقی کو باقاعدہ پیشہ کے طور پر نہیں اپنایا
Sentence
 ان کے ایک پوتے مرتضٰی ان سے موسیقی کی تعلیم لے رہے تھے جن کو کلاسیکل کے علاوہ پاپولر میوزک سے زیادہ شغف ہے
Sentence
آرٹ کے ناقدین کے مطابق شاید یہی صورت حال وجاہت عطرے کے زمانے کی فلموں اور موسیقی کے زمانے کے مجموعی زوال کی عکاس بھی ہے
Sentence
 بی بی سی سے بات کرتے ہوئے صحافی اور آرٹ ناقد عارف وقار کا کہنا تھا کہ وجاہت عطرے شاید فلم کی ماضی کی روایت کے عہد کے آخری لوگوں میں سے تھے
Sentence
’سونے دی تویتڑی‘، ’جھانجھر دی پانواں جھنکار‘، اور ’میں تہ میرا دلبر جانی‘ جیسی دھنیں بنانے والے وجاہت عطرے کی ترتیب دی گئی دھنیں آج بھی پاکستان میں سدا بہار گانوں کی فہرست میں شامل ہیں