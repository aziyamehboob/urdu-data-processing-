
Sentence
انڈیا میں آجکل بالی وڈ فلموں کے بارے میں سینسر بورڈ کافی سرگرم ہے
Sentence
 کبھی بعض مناظر پر اعتراض تو کبھی فلموں میں استعمال ہونے والے ڈائیلاگ پر قینچی چلتی ہے کہ یہ عوام کے لیے مناسب نہیں لیکن کیا سینسر بورڈ کی ایسی ہی نظر ٹی وہ سیریلز پر بھی ہوتی ہے
Sentence
جلد ہی ایک سیریل آنے والا ہے جس کے پروموز آجکل ٹی وی پر نظر آ رہے ہیں
Sentence
 'پہرے دار پیا کی' نام کے اس سیریل میں ایک 10 سال کے لڑکے کو 18 سال کی لڑکی کی مانگ میں سندور بھرتے دیکھا جا سکتا ہے
Sentence
اس سے پہلے بچوں کی شادی پر ایک سيريل 'بالیکا ودھو'  مشہور ہوا تھا جس میں دو بچوں کی شادی دکھائی گئی تھی
Sentence
آجکل انڈین ٹی وی چینلز پر جو سیریل آتے ہیں وہ اسی اور نوے کی دہائی کے سیریلز سے بالکل مختلف ہیں
Sentence
اس تبدیلی کے بارے میں اداکارہ مندیرا بیدی کہتی ہیں 'اب جو کہانیاں بنتی ہیں اور ان میں جو عورتوں کے کردار ہیں وہ ہمیں پیچھے لے کر جا رہے ہیں‘
Sentence
 مندیرا کا کہنا ہے کہ اب وہ سیریل نہیں کرنا چاہتیں
Sentence
 اب یہ 'کچن کی سیاست' سے بھرے شو ہیں
Sentence
 ان سيريلز میں عورتیں آپس میں ہی لڑتی رہتی ہیں اور کردار گھر سے باہر نکلتے ہی نہیں'
Sentence
 مندیرا بیدی نے چھوٹے پردے پر نشر ہونے والے سیریل 'امن' میں اہم کردار ادا کیا تھا
Sentence
اس سیریل میں مندیرا نے ایک صحافی کا کردار ادا کیا تھا اور معاشرے میں کچھ طاقتور لوگوں سے ٹکر لیتی دکھائی دیتی ہیں
Sentence
مندیرا کا کہنا تھا 'اس وقت ہمارا نظریہ یہ ہوتا تھا کہ ان کہانیوں لوگوں کو، خاص کر عورتوں کو تحریک ملے
Sentence
 لیکن آجکل سب کچھ بدل گیا ہے
Sentence
 آج کل سیریل کا جو مرکزی کردار ہے وہ گھر سے باہر ہی نہیں نکلتا اور اس کا کردار کہانی میں زیادہ تر ویمپ کا ہوتا ہے
Sentence
 کچھ سال پہلے ٹی وی پر آنے والا سیریل جو مجھے پسند آیا وہ ہے 'جسی جیسی کوئی نہیں'
Sentence
ایک وقت تھا جب دوپہر کو 'امن' اور 'سوابھیمان' اور رات کو 'حسرتیں'، 'تارا' اور 'کورا کاغذ‘ اور 'سانس' جیسے سیریل آتے تھے
Sentence
 جہاں ڈیلی سوپ کی کہانی شروع ہوئی، وہیں سے شروعات ہوئی ایسی کہانیوں کی جس میں صرف باورچی خانے کی سیاست ہوتی ہے
Sentence
اسی اور نوے کی دہائی کے 'امتحان' اور 'کورا کاغذ' میں اداکارہ رینوکا شہانے نے ایک مضبوط عورت کا کردار ادا کیا تھا
Sentence
'امتحان' میں جہاں رینوکا کا کردار اپنے والد کی موت کے بعد خاندان کی کھوئی ہوئی دولت واپس لاتی ہے تو 'کورا کاغذ' مرکزی کردار معاشرے کی پرواہ نہ کرتے ہوئے اپنے دیور کے لیے جو وہ محسوس کرتی ہے اسے چھپاتی نہیں
Sentence
رینوکا شہانے کا کہنا ہے اسی اور نوے کی دہائی میں سب کے پاس ٹی وی نہیں ہوتا تھا تو کچھ لوگوں کے لیے ہی سیریل بنتے تھے
Sentence
 ’پھر بہت لوگوں کے پاس ٹی وی آیا اور ڈیلی سوپ کا دور شروع ہوا جس کے بعد کہانیاں بھی تبدیل ہو گئیں اور پھر شروع ہوا ٹی  آر پی کا کھیل‘
Sentence
 رینوکا کا کہنا ہے کہ نوے کی دہائی کے بہت سارے سیریل تو تاریخ پر مبنی ہوتے تھے
Sentence
 کہانی میں بہت کچھ مختلف ہوتا تھا
Sentence
 ان کا کہنا ہے کہ ’مجھے حیرانی اس بات پر ہوتی ہے کہ پرانے خیالات والے سیریلز میں پڑھی لکھی عورتیں ہی نظر آتی ہیں اور یہ سیریل بنانے والی بھی عورتیں ہی ہیں
Sentence
 میں نے کچھ سے پوچھا کہ آپ کس طرح ایسے سیریل بناتی ہیں تو ان کا کہنا تھا کہ ٹی آر پی کے لیے'