پاکستان کے صوبہ بلوچستان کے دارالحکومت کوئٹہ میں حکام کے مطابق ایک حملے میں تین پولیس اہلکار ہلاک اور ایک شہری زخمی ہواکوئٹہ میں بی بی سی کے نامہ نگار محمد کاظم کے مطابق پولیس اہلکاروں پر حملے کا واقعہ شہر کے علاقے سریاب میں چکی شاہوانی کے ناکے پر پیش آیاکوئٹہ پولیس کے ایک اہلکار نے بتایا کہ اس علاقے میں ایک ناکے پر پولیس اہلکار تعینات تھےنامعلوم مسلح افراد نے پولیس اہلکاروں پر حملہ کیا جس کے نتیجے میں ایک پولیس اہلکار موقع پر ہلاک جبکہ دو پولیس اہلکاروں سمیت تین افراد زخمی ہوئے جبکہ زخمی ہونے والا تیسرا شخص راہگیر تھا حملہ آور موٹر سائیکل پر تھے جو کہ اس واقعے کے بعد فرارہوگئےزخمیوں کو علاج کے لیے سول ہسپتال منتقل کیا گیا جہاں دونوں پولیس اہلکار زخموں کی تاب نہ لاکر چل بسےپولیس اہلکار کے مطابق یہ ٹارگٹ کلنگ کا واقعہ ہے جبکہ شدت پسند تنظیم لشکر جھنگوی العالمی نے اس حملے کی ذمہ داری قبول کی ہے کوئٹہ شہر میں ڈیڑھ ہفتے کے دوران پولیس اہلکاروں پر حملے کا یہ دوسرا واقعہ ہے اس سے قبل ہدہ کے علاقے میں ایک حملے میں پولیس کا ایک ڈی ایس پی ہلاک اور ایک سب انسپیکٹرزخمی ہوا تھا رواں سال کے دوران پولیس اہلکاروں پر یہ پانچواں حملہ ہے مجموعی طور پر رواں سال کے دوران ان حملوں میں  سات پولیس اہلکار ہلاک ہوئے ہیںگذشتہ سال بھی بم دھماکوں اور ٹارگٹ کلنگ کے دیگر واقعات میں کوئٹہ سمیت بلوچستان کے دیگر علاقوں میں ڈیڑھ سو سے زائد پولیس اور دیگر سیکورٹی اداروں کے اہلکار ہلاک ہوئے تھے 