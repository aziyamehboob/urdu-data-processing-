
Sentence
پاکستان کے وزیرِ اعظم نواز شریف نے کہا ہے کہ وہ زمانہ گیا جب سب کچھ پردوں کے پیچھے چھپا رہتا تھا اور اب کٹھ پتلیوں کے کھیل نہیں کھیلے جا سکتے
Sentence
جمعرات کو سپریم کورٹ کے حکم پر پاناما لیکس کی تحقیقات کرنے والی چھ رکنی مشترکہ تحقیقاتی ٹیم کے سامنے پیشی کے بعد صحافیوں کے سامنے ایک تحریری بیان پڑھتے ہوئے وزیراعظم نواز شریف کا کہنا تھا کہ انھوں نے جے آئی ٹی کے سامنے اپنا موقف پیش کر دیا ہے
Sentence
اپنے بیان میں وزیراعظم نواز شریف نے زور دے کر کہا کہ’پاکستان کے عوام پر یہ واضح ہونا چاہیے کہ یہ جو کچھ ہو رہا ہے اس کا سرکاری خزانے میں خردبرد یا کرپشن سے کوئی تعلق نہیں ہے اور نہ ہی میرے اوپر کرپشن کا کوئی الزام ہے بلکہ ہمارے خاندان کے نجی اور ذاتی کاروبار اور اس کے معاملات کو الجھایا اور اچھالا جا رہا ہے
Sentence
‘ان کا کہنا تھا کہ 'چند دن میں جے آئی ٹی کی رپورٹ اور عدالت کا فیصلہ بھی آ جائے گا لیکن یاد رکھنا چاہیے کہ 20 کروڑ عوام کی عدالت بھی لگنے والی ہے جس کے سامنے ہم سب کو پیش ہونا ہے
Sentence
'وزیراعظم نواز شریف نے کہا کہ پاکستان سازشوں اور تماشوں کی بھاری قیمت ادا کر چکا ہے اور وقت آ گیا ہے کہ حق اور سچ کا علم حقیقی معنوں میں بلند ہو
Sentence
 ان کا کہنا تھا کہ عوام کے فیصلوں کو روند کر مخصوص ایجنڈے چلانے والی فیکٹریاں اگر بند نہ ہوئیں تو آئین اور جمہوریت ہی نہیں ملک کی سلامتی بھی خطرے میں پڑ جائے گی
Sentence
وزیراعظم نے کہا ہے کہ’ میں واضح کر دوں کہ اب ہم تاریخ کا پہیہ پیچھے کی طرف نہیں موڑنے دیں گے، وہ زمانے گئے جب سب کچھ پردوں کے پیچھے چھپا رہتا تھا اور اب کٹھ پتلیوں کے کھیل نہیں کھیلے جا سکتے
Sentence
‘جعمرات کو تحقیقاتی ٹیم کے ارکان نے تین گھنٹے تک وزیراعظم نواز شریف سے سوالات کیے
Sentence
اپنے بیان میں نواز شریف کا کہنا تھا کہ انھوں نے، ان کے خاندان نے اور حکومت نے اپنے آپ کو احتساب کے لیے پیش کر دیا ہے
Sentence
 'میں نے اپنے اثاثوں اور وسائل کی ساری دستاویزات جو پہلے ہی متعلقہ اداروں بشمول سپریم کورٹ کے پاس موجود ہیں، ایک مرتبہ پھر جے آئی ٹی کو دے دی ہیں
Sentence
'نواز شریف نے کہا کہ 'آج کا دن آئین اور قانون کی سربلندی کے حوالے سے سنگِ میل کا درجہ رکھتا ہے
Sentence
'انھوں نے کہا کہ وہ صرف اس لیے جے آئی ٹی کے سامنے پیش ہوئے کیونکہ 'وزیراعظم سمیت ہم سب آئین اور قانون کے سامنے جواب دہ ہیں
Sentence
 آئین عوام کی حکمرانی کا جبکہ جمہوریت عوام کے فیصلوں کے احترام کا نام ہے
Sentence
'انھوں نے خبردار کیا کہ 'عوام کے فیصلوں پر مخصوص ایجنڈے چلانے والی فیکٹریاں اگر بند نہ ہوئیں تو آئین اور جمہوریت ہی نہیں ملک کی سلامتی بھی خدا نخواستہ خطرے میں پڑ جائے گی
Sentence
وزیراعظم کا کہنا تھا کہ سوا سال قبل پاناما لیکس کا معاملہ سامنا آتے ہی ان کی جانب سے کمیشن قائم کرنے کی جو پیشکش کی گئی تھی اگر اسے سیاسی تماشوں اور سازشوں کی نظر نہ کیا جاتا تو یہ معاملہ حل ہو چکا ہوتا
Sentence
ان کا کہنا تھا کہ ماضی میں بھی ان کا احتساب ہو چکا ہے اور 'نہ پہلے ہمارے دامن پر کرپشن کا داغ پایا گیا نہ اب ہوگا' اور ان کے 'مخالفین جو جتن کر لیں، جتنی جی چاہیں سازشیں کر لیں، ناکام و نامراد رہیں گے
Sentence
'تقریر کے اختتام پر ان کا کہنا تھا کہ ان کے پاس کہنے کو بہت کچھ ہے جو وہ مستقبل قریب میں عوام سے کہیں گے
Sentence
موقع پر موجود بی بی سی کے نامہ نگار شہزاد ملک کے مطابق پاکستان کے وزیر اعظم نواز شریف چھ رکنی مشترکہ تحقیقاتی ٹیم کے سامنے پیشی کے لیے جوڈیشل اکیڈمی پہنچے تو ان کے ہمراہ ان کے بیٹے حسین نواز، وزیراعلیٰ پنجاب شہباز شریف، ان کے بیٹے اور رکن قومی اسمبلی حمزہ شہباز، وزیرِ خزانہ اسحاق ڈار اور وزیر دفاع خواجہ آصف بھی تھے
Sentence
 خیال رہے کہ وزیراعظم کے صاحبزادے حسین نواز پانچ مرتبہ جبکہ حسن نواز دو مرتبہ جے آئی ٹی کے سامنے پیش ہو چکے ہیں
Sentence
خود شہباز شریف بھی 17 جون کو جے آئی ٹی کے سامنے پیش ہونے والے ہیں جبکہ وزیراعظم کے داماد اور رکنِ قومی اسمبلی کیپٹن (ریٹائرڈ)  صفدر کی پیشی 24 جون کو ہے
Sentence
وزیراعظم کی صاحبزادی مریم نواز نے ٹوئٹر پر نواز شریف کی روانگی کی تصاویر شیئر کیں اور اپنے پیغام میں کہا ہے کہ آج ایک تاریخ ساز دن ہے اور ایک ایسی خوش آئند مثال قائم ہو رہی ہے جس کی دوسروں کو بھی پیروی کرنی چاہیے
Sentence
وزیر اعظم کی جے آئی ٹی میں پیشی کے پیش نظر سکیورٹی کے خصوصی انتظامات کیے گئے تھے
Sentence
 اسلام آباد پولیس کے مطابق تقریباً ڈھائی ہزار اہلکار اس موقع پر حفاظتی فرائض سرانجام دے رہے تھے
Sentence
فیڈرل جوڈیشل اکیڈمی میں غیر متعلقہ افراد کا داخلہ مکمل طور پر بند تھا جبکہ شہریوں کے لیے متبادل راستوں کا انتظام کیا گیا
Sentence
واضح رہے کہ رواں برس 20 اپریل کو پاکستان کی عدالت عظمیٰ نے پاناما لیکس کیس کے فیصلے میں وزیراعظم نواز شریف کے خلاف مزید تحقیقات کے لیے فیڈرل انویسٹی گیشن ایجنسی کے اعلیٰ افسر کی سربراہی میں چھ رکنی جوائنٹ انویسٹی گیشن ٹیم بنانے کا حکم دیا تھا
Sentence
اس فیصلے میں سپریم کورٹ کے تین جج صاحبان نے کمیٹی کو 60 دن کے اندر اپنی تحقیقات مکمل کرنے کا وقت دیا تھا
Sentence
اس کے علاوہ ٹیم کے لیے وضع کیے گئے ضوابط کمیٹی کو ہر 15 دن کے اندر اپنی رپورٹ تین رکنی بینچ کے سامنے پیش کرنے کا حکم بھی دیا گیا تھا
Sentence
 22 مئی کو وزیر اعظم اور ان کے دو بیٹوں کے خلاف پاناما لیکس سے متعلق تحقیقات کرنے والی ٹیم کی نگرانی کرنے والے سپریم کورٹ کے تین رکنی بینچ نے کہا تھا کہ تحقیقاتی ٹیم کو اپنا کام مکمل کرنے کے لیے 60 روز سے زیادہ کی مہلت نہیں دی جا سکتی