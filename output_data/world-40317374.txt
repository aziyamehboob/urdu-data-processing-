جنوبی امریکی ملک کولمبیا کے دارالحکومت بگوٹا میں حکام کا کہنا ہے کہ دہشت گردی کی ایک کارروائی میں تین خواتین ہلاک ہو گئی ہیںشہر کے شمال میں واقع ایک شاپنگ مال کے دھماکے میں یہ ہلاکتیں ہوئی ہیں اس حملے میں 11 افراد زخمی بھی ہوئے ہیںبگوٹا کے میئر اینرک پینالوسا نے کہا کہ مرنے والوں میں ایک کا تعلق فرانس سے تھاحکام کا خیال ہے کہ ایک چھوٹا بم دھماکے کی وجہ تھا جو کہ خواتین کے ٹوائلٹ میں رکھا گیا تھایہ حملہ سنیچر کی شام اس وقت ہوا جب شاپنگ مال میں بہت بھیڑ تھی اور لوگ اتوار کو 'فادرز ڈے' کے تحفے کے لیے شاپنگ مال میں خریداری کر رہے تھےایک 23 سالہ فرانسیسی خاتون جو کہ شہر کے جنوب میں واقع ایک سکول رضاکارانہ طور پر کام کرتی تھیں مہلوکین میں سے ان کی سب سے پہلے شناخت ہوئی ہےہلاک ہونے والی دو دوسری خواتین کی عمر 27 اور 31 سال بتائی جاتی ہے لیکن ان کی شہریت کے بارے میں ابھی کچھ نہیں بتایا گيا ہےشہر کے میئر اینرک پینالوسا نے کہا: 'سینٹرو اینڈینو پر یہ بزدلانہ دہشت گردانہ حملہ شدید اندوہ ناک ہے'ابھی تک یہ پتہ نہیں چل سکا ہے کہ حملے کے پس پشت کون تھا