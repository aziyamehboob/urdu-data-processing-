انگلینڈ اور ویلز میں جاری آئی سی سی چیمپیئنز ٹرافی میں گروپ بی کے اہم میچ میں انڈیا کی ٹیم نے جنوبی افریقہ کو بآسانی آٹھ وکٹوں سے ہرا کر سیمی فائنل میں جگہ بنا لی جہاں وہ بنگلہ دیش کے مدمقابل ہو گی وارٹ کوہلی اور شیکھر دھوان کی شاندار 128 رنز کی شراکت کی مدد سے انڈیا نے جنوبی افریقہ کو مکمل طور پر آؤٹ کلاس کرتے ہوئے آٹھ وکٹوں سے کامیابی حاصل کر لی کپتان وراٹ کوہلی 76 رنز اور یوراج سنگھ 23 رنز بنا کر ناٹ آؤٹ رہے  یوراج سنگھ نے 38ویں اوور کی آخری گیند پر چھکا لگا کر میچ ختم کیا انڈیا کے جسپریت بمراہ کو ان کی نپی تلی بولنگ کے باعث مین آف دی میچ کا اعزاز ملاانڈیا کے جانب سے روہت شرما اور شیکھر دھون نے اننگز کا آغاز کیا  تو روہت شرما 12 رن بنا کر مورکل کی گیند پر آؤٹ ہوئے شرما کے آؤٹ ہونے کے بعد شیکھر دھوان نے کپتان کوہلی کے ساتھ مل کر شاندار بیٹنگ کی اور 128 رنز کی شراکت قائم کرنے کے بعد 78 رنز بنا کر دھوان عمران طاہر کی گیند پر کیچ آؤٹ ہو گئے اوول میں کھیلے جا رہے اس میچ میں  انڈیا کا ٹاس جیت کر بولنگ کرنے کا فیصلہ سودمند ثابت ہوا اور انھوں نے جنوبی افریقہ کی پوری ٹیم کو 191 رنز پر ڈھیر کر دیا جنوبی افریقہ کی پوری ٹیم 45 ویں اوور میں آؤٹ ہو گئی اور سوائے کوئنٹن ڈی کاک کے کوئی کھلاڑی نصف سنچری مکمل نہ کر سکا انڈیا کی جانب سے تمام بولرز نے عمدہ کارگردگی دکھائی جس کے سامنے جنوبی افریقی بلے باز بے بس نظر آئے بھونیشور کمار اور جسپریت بمراہ نے دو، دو جبکہ ایشون، جاڈیجا اور پانڈیا نے ایک، ایک کھلاڑی کو آؤٹ کیا جنوبی افریقہ کی جانب سے ڈی کاک اور ہاشم آملہ نے اننگز کا آغاز کیا اور محتاط طریقے سے بیٹنگ کرتے ہوئے سکور 76 تک لے گئے جب 18ویں اوور میں ہاشم آملہ 35 رنز بنا کر ٹورنامنٹ میں اپنا پہلا میچ کھیلنے والے روی چندر ایشون کی گیند پر آؤٹ ہو گئے 25ویں اوور میں رویندرا جڈیجا نے کوئنٹن ڈی کاک کو بولڈ کر کے اپنی ٹیم کو دوسری کامیابی دلائی ڈی کاک نے 53 رنز بنائے29ویں اوور میں فاف ڈو پلیسی نے پوائنٹ کی جانب شاٹ کھیل کر ایک خطرناک رن لینے کی کوشش کی جس کے نتیجے میں کپتان اے بی ڈی ویلیئرز رن آؤٹ ہو گئے جنھوں نے 16 رنز بنائے تھے  ان کے آؤٹ ہونے کے بعد جنوبی افریقہ کی بیٹنگ ناکام ہوتی دکھائی دی ڈیوڈ ملر ایک، فاف ڈو پلیسی 36، کرس مورس چار، پہلکوایو چار، کگیسو ربادا پانچ اور مورن مورکل بغیر کوئی رن بنائے پویلین لوٹ گئےآخری آؤٹ ہونے والے کھلاڑی عمران طاہر تھے جو کے جنوبی افریقہ کے رن آؤٹ ہونے والے تیسرے کھلاڑی رہے گروپ بی کا دوسرا اہم میچ پاکستان اور سری لنکا کے مابین پیر کو کارڈف میں کھیلا جائے گا خیال رہے کہ گذشتہ روز گروپ اے کے میچ میں انگلینڈ نے آسٹریلیا کو شکست دی تھی جس کے بعد بنگلہ دیش نے سیمی فائنل کے لیے کوالیفائی کر لیا جبکہ انگلینڈ کی ٹیم پہلے ہی سیمی فائنل کے لیے کوالیفائی کر چکی ہے 