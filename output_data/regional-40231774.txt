
Sentence
انڈیا کے زیرِانتظام کشمیر کے کشیدہ ماحول میں پلنے بڑھنے والی لڑکیوں اور ملک کے باقی حصوں میں رہنے والی لڑکیوں کی زندگی کتنی یکساں اور کتنی مختلف ہو سکتی ہے
Sentence
یہی سمجھنے کے لیے وادی کشمیر میں رہنے والی دعا اور دہلی میں مقیم سومیا نے ایک دوسرے کو خط لکھے
Sentence
 سومیا اور دعا کی ایک دوسرے سے کبھی ملاقات نہیں ہوئی ہے
Sentence
 انھوں نے ایک دوسرے کی زندگی کو گذشتہ ڈیڑھ ماہ کے دوران خطوط کے ذریعے ہی جانا
Sentence
 آپ آئندہ چند دنوں تک ان کے خطوط یہاں پڑھ سکیں گے
Sentence
پیاری دعاکیسی ہو تم اور تمہارا خاندان کیسا ہے
Sentence
اپنے گذشتہ خط میں تم نے مجھ سے سوال پوچھا تھا کی ہمارا سکول ہمیں پکنک پر کہاں لے جاتا ہے
Sentence
اس سال ہمارا سکول ہمیں مانیسر لے گیا تھا جو کہ دہلی سے باہر ایک گاؤں جیسا علاقہ ہے
Sentence
مانیسر میں ہم نے ٹریکٹر کی سواری کی اور گاؤں کی زندگی کے بارے میں معلومات حاصل کی
Sentence
جب میں نے تم سے اپنے گذشتہ خط میں یہ پوچھا تھا کہ کیا تم ہندوستان کے کسی دوسرے شہر میں پڑھنا چاہوگي تو تمہارا جواب سن کر مجھے تعجب نہیں ہوا کیونکہ جس طرح کا برتاؤ کشمیریوں کے ساتھ ہوتا ہے، اس سے میں بھی قدرے واقف ہوں
Sentence
کاش ہم بچوں کو اس طرح کے برتاؤ سے ہمارا معاشرہ بچا پاتا
Sentence
جس طرح سے غیر انسانی سلوک ہمارے معاشرے میں چاروں طرف ہو رہا ہے وہ صرف کشمیریوں کے لیے نہیں بلکہ ہر دوسرے یا نامعلوم علاقے کے لوگوں کے ساتھ ہو رہا ہے
Sentence
ریگنگ بھی اسی بات کی مظہر ہے
Sentence
میں نے تمہاری بھیجی ہوئی سونمرگ کی تصاویر دیکھیں
Sentence
 انھیں دیکھ کر میرا دل کشمیر آنے کے لیے مچل اٹھا
Sentence
جب میں نے اخبار میں یہ پڑھا ہے کہ ایک شخص کو کشمیر میں 'انسانی ڈھال' کی طرح استعمال کیا گیا تو مجھے بہت دکھ ہوا
Sentence
اس طرح کے واقعات غیر انسانی سرگرمیوں کو فروغ دیتے ہیں
Sentence
کبھی کبھی میں سوچتی ہوں کہ کیا ہم لوگ اپنے معاشرے سے یہ سب ختم نہیں کر سکتے
Sentence
 اور ایسا کر دیں کہ دنیا کے کسی کونے میں آنے جانے پر کوئی پابندی نہ ہو
Sentence
کبھی کبھی اخبار سے پتہ چلتا ہے کہ کشمیری آزادی چاہتے ہیں
Sentence
 میں جاننا چاہتی ہوں کہ وہ کس سے آزادی چاہتے ہیں اور کشمیر کی ترقی ابھی تک کیوں نہیں ہو پائی ہے
Sentence
تمہارے خط سے یہ بھی پتہ چلا کہ کشمیر میں سکول چھ سات ماہ کے لیے بند ہو جاتے ہیں
Sentence
ایسے میں میرا خیال ہے کہ بچوں کے لئے وقت گزارنا بہت مشکل ہوتا ہوگا اور وہاں جس قسم کا خوف کا ماحول بنا ہے، بچوں کی مکمل ترقی ہو ہی نہیں پائے گی
Sentence
میں اس بارے میں تمہاری رائے جاننا چاہوں گی
Sentence
 کیا تم اس ماحول سے بور نہیں ہو گئی ہو
Sentence
آخر میں اس امید کے ساتھ اپنا خط ختم کروں گی کہ کبھی تو ایسا وقت آئے گا جب کوئی کہیں بھی جاکر رہ سکے گا اور کسی کو کوئی فرق نہیں پڑے گا
Sentence
 تمام آپس میں محبت سے رہ سکیں گے
Sentence
تمہارے جواب کی منتظرتمہاری دوستسومیا(خطوط کی یہ سیریز بی بی سی ہندی کی نمائندہ دیویا آریہ نے تیار کی ہے)