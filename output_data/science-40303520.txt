برطانیہ میں سکیورٹی حکام کا کہنا ہے کہ گذشتہ ماہ برطانوی ادارہ صحت نیشنل ہیلتھ سروس (این ایچ ایس) کے نظام کے چند حصوں کو معذور کر دینے والا سائبر حملہ شمالی کوریا میں موجود ہیکروں نے کیا اس حملے کی تفتیش برطانیہ کے نیشنل سائبر سکیورٹی سنٹر (این سی ایس سی) کی قیادت میں کی گئیسکیورٹی حکام نے بی بی سی کو بتایا ہے کہ این سی ایس سی کا ماننا ہے کہ اس حملے کا ذمہ دار لازارس نامی ایک گروپ ہے اس گروپ کے بارے میں امریکی حکام کو بھی متنبہ کیا گیا ماننا جاتا ہے کہ 2014 میں اسی گروپ نے سونی پکچرز کو نشانہ بنایا تھاسونی کو اس وقت نشانہ بنایا گیا جب کمپنی شمالی کوریا کے بارے میں بنائی گئی مزاحیہ فلم ’دی انٹرویو‘ ریلیز کرنے والی تھی اس کے علاوہ اس گروپ کو بینکوں پر حملوں میں بھی ملوث ماننا جاتا ہے گذشتہ مئی میں دنیا بھر میں ہزاروں کمپیوٹروں پر ’وانا کرائی‘ نامی رینسم ویئر کے ذریعے حملہ کیا گیا تھا جس میں کمپیوٹر پر موجود فائلوں تک رسائی روک دی جاتی تھی اور صارفین سے ان تک رسائی کے لیے تعاوان کی رقم مانگی جاتی تھی برطانیہ میں این ایچ ایس کا نظام اس حملے میں بری طرح متاثر ہوا تھا اس حملے میں این ایچ ایس یا برطانیہ کو مخصوص طور پر نشانہ نہیں بنایا گیا تھا اور ممکن ہے کہ یہ صرف ایک پیسے بنانے کی ترکیب ہو جو کہ اندازوں سے زیادہ بڑھ گئی اس بات کا اشارہ اس سے ملتا ہے کہ حملہ آوروں نے ابھی تک تعاوان کی کوئی بھی رقم حاصل نہیں کی ہے یہ گروپ شمالی کوریا میں قیام پذیر ماننا جاتا ہے اور شمالی کوریا کی قیادت کے ساتھ اس کے تعلق کی نوعیت مبہم ہے اس حملے کے آغاز کے بعد جلد ہی دنیا بھر میں سائبر سکیورٹی کے نجی ماہرین نے اس وائرس کے کوڈ کا جائزہ لینا شروع کیا دفاعی مصنوعات بنانے والی برطانوی کمپبنی بی اے ای کی سائبر سکیورٹی ٹیم کے سربراہ ایڈریئن نیش نے اس کوڈ کا جائزہ لیتے ہوئے ماضی میں لازارس کی جانب سے تیار کردہ کوڈ کے ساتھ مماثلت کی نشاندہی کی تاہم برطانوی انٹیلیجنس ایجنسی جی سی ایچ کیو کے ماتحت کام کرنے والی این سی ایس سی کا جائزہ ہے کہ یہ کوڈ بنانے میں زیادہ افراد یا ذرائع کا استعمال کیا گیا اس گروپ کے شمالی کوریا سے منسلک ہونے کی وجہ سے کچھ مشکل سوالات سامنے آئیں کہ ایسے رویے کے بارے میں کیا کیا جا سکتا ہے