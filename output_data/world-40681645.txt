
Sentence
امریکہ نے تصدیق کر دی ہے کہ وہ اپنی شہریوں کے شمالی کوریا جانے پر پابندی عائد کر رہا ہے
Sentence
 سٹیٹ ڈپارٹمنٹ کی کی ترجمان کا کہنا تھا کہ ایسا امریکی شہریوں کی شمالی کوریا میں گرفتاری اور طویل قید کے خطرے کے پیشِ نظر کیا گیا ہے
Sentence
 ان کا کہنا تھا کہ اس پابندی پر ایک ماہ میں عمل در آمد شروع کر دیا جائے گا
Sentence
 ایک بار یہ لاگو ہو گئی تو شمالی کوریا جانے والوں کو خصوصی اجازت حاصل کرنا ہوگی
Sentence
 اس سے پہلے امریکہ میں ٹور آپریٹ کرنے والی دو ایجنسیوں نے عندیہ دیا تھا کہ امریکہ اپنے شہریوں کے شمالی کوریا جانے پر پابندی عائد کرنے والا ہے
Sentence
 کوریو ٹورز اور ینگ پائنیر ٹورز کا کہنا ہے کہ اس پابندی کا اعلان 27 جولائی کو کیا جائے گا اور یہ پابندی ایک ماہ کے لیے ہو گی
Sentence
ینگ پائنیر ٹورز نامی ایجنسی امریکی طالب علم اوٹو وارمبیر کو لے کر شمالی کوریا گئی تھی
Sentence
اوٹو وارمبیر نامی طالب علم کو بعد میں شمالی کوریا میں گرفتار کر کے 15 سال کے لیے جیل بھیج دیا گیا تھا
Sentence
 انھیں جون میں کومے کی حالت میں امریکہ واپس بھیجا گیا جہاں چند دنوں بعد ان کا انتقال ہو گیا تھا
Sentence
چین کی کمپنی نے بعد میں اعلان کیا تھا کہ وہ امریکی شہریوں کو شمالی کوریا لے کر نہیں جائے گی
Sentence
چین کی کمپنی کی جانب سے جمعے کو جاری ہونے والے ایک بیان کے مطابق 'ہمیں ابھی مطلع کیا گیا ہے کہ امریکی حکومت اپنے شہریوں کو اب ڈی پی آر کے (شمالی کوریا) کا سفر کرنے کی اجازت نہیں دے گی
Sentence
بیان کے مطابق 'امید کی جا رہی ہے کہ اس پابندی کا اعلان 27 جولائی کو کیا جائے گا اور یہ ایک ماہ کے لیے ہو گی
Sentence
 30 دن کےگریس پریڈ کے اختتام کے بعد شمالی کوریا کا سفر کرنے والے کسی بھی امریکی شخص کا پاسپورٹ منسوخ کر دیا جائے گا
Sentence
ینگ پائنیر ٹورز کے رون بیرڈ نے بی بی سی کو بتایا کہ ان کی کمپنی کو شمالی کوریا میں امریکی افیئرز کی دیکھ بھال کرنے والی سویڈش سفارت خانے کی جانب سے اس بارے میں مطلع کیا گیا
Sentence
سویڈش سفارت خانہ اب شمالی کوریا کو چھوڑنے والے امریکی سیاحوں کی تعداد کو چیک کرنے کی کوشش کر رہا ہے
Sentence
اطلاعات کے مطابق تین امریکی شہری شمالی کوریا کی حراست میں ہیں