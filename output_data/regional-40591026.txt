
Sentence
انڈیا اور چین کے درمیان حالیہ سرحدی تنازعے سے کشیدگی کافی بڑھ گئی ہے
Sentence
 چین کی حکومت اور ذرائع ابلاغ دونوں ہی سخت اور  جارحانہ لب و لہجے میں بات کر رہے ہیں
Sentence
 گذشتہ تین دہائیوں میں انڈيا اور چین کی سرحد پر اس طرح کی کشیدگی نہیں پیدا ہوئی
Sentence
یہ تنازع گذشتہ ماہ سکّم کی سرحد کے نزدیک بھوٹان کے ڈوکلالم خطے سے شروع ہوا
Sentence
 چینی فوجی یہاں سڑک تعمیر کرنا چاہتے ہیں
Sentence
 بھوٹان کا کہنا ہے کہ یہ زمین اس کی ہے
Sentence
 انڈین فوجیوں نے بھوٹان کی درخواست پر چینی فوجیوں کو وہاں کام کرنے سے روک دیا ہے
Sentence
 چین نے انتہائی سخت لہجے میں انڈیا سے کہا ہے کہ وہ اپنے فوجی بقول اس کے چین کے خطے سے واپس بلائے
Sentence
  صورتحال کافی گمبھیر ہے
Sentence
 وویکا نند فاؤنڈیشن کے تجزیہ کار سوشانت سرین کہتے ہیں کہ انڈیا کے پاس اس معاملے میں دخل دینے کے علاوہ کوئی دوسرا راستہ نہیں ہے
Sentence
 ان کے مطابق: 'چین کے ساتھ انڈیا کا ابھی تک بڑا نرم رویہ رہا ہے
Sentence
 اس کو تبدیل کرنے کی ضرورت اس لیے محسوس ہوئی کہ اگر آپ اپنے سب سے قریبی اتحادی ملک کے اقتدار اعلیٰ کا دفاع نہیں کر سکتے تو پھر کل آپ کی اپنی زمین بھی خطرے میں آ جائے گی
Sentence
'چین کی جانب سے جو جارحانہ لب و لہجہ ہے اختیار کیا گيا ہے وہ کئی عشروں میں نہیں دیکھا گيا ہے
Sentence
 سوشانت سرین کا خیال ہے کہ اس بار صورتحال کافی سنگین اور کشیدہ ہے
Sentence
ان کا کہنا ہے: 'چین کی جانب سے جس طرح کے پیغامات اور بیانات آ رہے ہیں ان سے پتہ چلتا ہے کہ وہ صورت حال کو ٹھنڈا کرنے کے بجائے اسے بڑھانے کی کوشش کر رہا ہے
Sentence
 اگر یہ حالات یونہی بگڑتے رہے تو یہ تصادم میں بدل سکتا ہے اور سرحد پر ٹکراؤ بھی ہو سکتا ہے
Sentence
'انڈیا اور چین کے درمیان تقریباً چار ہزار کلو میٹر لمبی سرحد پر تنازع پرانا ہے اور 1962 میں دونوں ملکوں کے درمیان جنگ بھی ہو چکی ہے
Sentence
 گذشتہ پانچ دہائیوں میں ایک دو واقعات چھوڑ کر سرحد پر صورت حال پر امن رہی ہے
Sentence
 لیکن ڈوکلام کے واقعے کے بعد چین کا رد عمل بہت جارحانہ رہا ہے
Sentence
 دفاعی تجزیہ کار اجے شکلا کا کہنا ہے کہ یہ تلخی اچانک نہیں پیدا ہوئی ہے
Sentence
 'پچھلے کچھ عرصے سے نیوکلیئر سپلائیر گروپ میں انڈیا کی شمولیت کی مخالفت، مسعود اظہر کو بین القوامی دہشت گرد قرار دینے اور چین کے اقتصادی منصوبے جیسے سوالات پر اختلافات بڑھتے گئے ہیں
Sentence
 ڈوکلام نے براہ راست ٹکراؤ کا ماحول بنا دیا ہے
Sentence
اجے شکلا کا خیال ہے کہ دونوں ملکوں میں جنگ کے امکانات نہیں ہیں
Sentence
 'چین بین القوامی سطح پر ایک بڑے اقتصادی منصوبے پر عمل پیرا ہے
Sentence
 وہ جنگ تبھی چاہے گا جب مکمل طور پر اس کی جیت ہو
Sentence
 وہ بھارت سے اب پوری طرح نہیں جیت سکے گا
Sentence
 عسکری اعتبار سے بھارت اب 1962 کے مقابلے میں کافی پختہ، تجربہ کار اور طاقتور ہے
Sentence
 چین اس حقیقت کو جانتا ہے کہ وہ انڈیا کو شکست نہیں دے سکتا
Sentence
'دونوں ملکوں میں تعطل برقرار ہے
Sentence
 انڈیا نے غیر ضروری بیانات دینے سے گریز کیا ہے
Sentence
 لیکن چین کی جانب سے روزانہ بیانات آ رہے ہیں
Sentence
 جواہر لال یونیورسٹی کی چینی امور کی پروفیسر الکا آچاریہ کہتی ہیں: 'یہ تنازع بھوٹان کا ہے
Sentence
 انڈین فوجی بھوٹان میں ہیں
Sentence
 بھارت بھوٹان ہی کے راستے سے اس تنازعے سے پیچھے ہٹ سکتا ہے
Sentence
'ڈاکٹر الکا کا خیال ہے موجودہ صورت حال کافی گمبھیر ہے
Sentence
 دونوں ممالک ابھی تک اپنے اپنے موقف پر قائم ہیں
Sentence
 موجودہ تعطل توڑنے کے لیے کسی ایک کو پیچھے ہٹنا ہو گا لیکن فی الحال اس کے آثار نظر نہیں آتے