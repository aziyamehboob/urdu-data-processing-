
Sentence
پاناما لیکس کی تحقیقات کے دوران وزیراعظم کے بیٹے حسین نواز کی تصویر لیک ہونے کے معاملے میں درخواست پر فیصلہ سناتے ہوئے سپریم کورٹ کے تین رکنی بینچ کے ریمارکس سے بظاہر ایسا لگا کہ عدالت عظمیٰ حکومت کے بعض ترجمانوں سے نالاں ہیں
Sentence
 بینچ کے سربراہ جسٹس اعجاز افضل نے کہا کہ اگر کسی بھی شخص یا ادارے کو سپریم کورٹ کے اس بینچ سے کوئی شکایت ہے تو وہ عدالت میں آکر درخواست دے اور اس کو قانون کے مطابق دیکھا جائے گا
Sentence
عدالت نے یہ بھی نوم کیا کہ ایک خاص مقصد کے تحت دستاویز کو میڈیا کے ذریعے لیک کیا جارہا ہے
Sentence
 بینچ میں شامل جسٹس عظمت سعید نے اٹارنی جنرل اشتر اوصاف کو مخاطب کرتے ہوئے کہا کہ وہ بحثیت اٹارنی جنرل وفاق کے نمائندے ہیں اور اگر کسی بھی ادارے کو سپریم کورٹ سمیت کسی بھی ادارے سے کوئی شکایت ہے تو وہ آپ کے ذریعے عدالت عظمیٰ سے رابطہ کرسکتا ہے بجائے اس کے کہ میڈیا پر یہ معاملات اُچھالے جائیں
Sentence
اٹارنی جنرل نے  جسٹس عظمت سعید سے اتفاق کرتے ہوئے کہا کہ ’مائی لارڈز ایسا محسوس ہوتا ہے کہ ابھی ہم بڑے نہیں ہوئے
Sentence
‘عدالت کا کہنا تھا کہ اگر کوئی یہ سمجھے کہ میڈیا کے ذریعے عدالت کو یا پاناما کی تحقیقات کرنے والی ٹیم کو دباؤ میں لایا جا سکتا ہے تو ایسا نہیں ہوگا
Sentence
سماعت کے دوران حزب مخالف کی جماعت پاکستان تحریک انصاف کے ایک ترجمان فواد چوہدری کھڑے ہوئے اور کہا کہ ’مائی لارڈز پانچ کا ٹولہ میڈیا پر حساس معلومات لیک کر رہا ہے
Sentence
‘ جس پر بینچ کے سربراہ جسٹس اعجاز افضل نے فواد چوہدری کو مخاطب کرتے ہوئے کہا کہ ’ایک منٹ رکیں آپ میرے بھائی یعنی عظمت سعید کے فگرز کو چیلنج کر رہے ہیں، جنھوں نے ایسے افراد کی تعداد آٹھ بتائی ہے‘، جس پر کمرہ عدالت میں ایک قہقہ بلند ہوا
Sentence
جسٹس عظمت سعید نے اٹارنی جنرل کو مخاطب کرتے ہوئے کہا کہ میڈیا پر آج ہونے والی کارروائی پہلے سے ہی شائع ہوچکی ہے اور اس کو دیکھا جائے تو پھر آپ کو (اشتر اوصاف) کو عدالت کے روبرو پیش ہونے کی ضرورت نہیں تھی
Sentence
اُنھوں نے کہا کہ وفاق کا نمائندہ ہونے کی حیثیت سے اُن پر بھاری ذمہ داری عائد ہوتی ہے کہ وہ حکومت اور حکومتی اداروں سے کہیں کہ اُنھیں جو بھی شکایت ہے وہ اُن کے ذریعے (اشتر اوصاف) عدالت کو آگاہ کریں
Sentence
جسٹس عظمت سعید کا کہنا تھا کہ اگر آپ کسی کی طرف انگلی سے اشارہ کریں گے تو چار انگلیاں اپنی طرف بھی آتی ہیں
Sentence
حسین نواز کی تصویر لیک ہونے کے بارے میں جے آئی ٹی کی رپورٹ میں ذمہ دار کے تعین کے ذکر کے بارے میں اشتر اوصاف نے عدالت سے کہا کہ اس میں اس شخص کا تو نام نہیں ہے اور نہ ہی یہ بتایا گیا ہے کہ اس کا تعلق کس ادارے سے ہے جس پر بینچ کے تینوں ارکان نے آپس میں گفتگو کی اور اس پر کوئی ردعمل نہیں دیا
Sentence
سماعت کے دوران پہلی مرتبہ یہ مناظر دیکھنے کو ملے کہ کمرۂ عدالت میں حکمراں جماعت اور پاکستان تحریک انصاف کے ارکان پارلیمان نہ صرف خوش گپیوں میں مصروف رہے بلکہ ایک دوسرے کے ہاتھوں پر ہاتھ مار کر قہقہے بھی لگاتے رہے جبکہ میڈیا کے کیمروں کے سامنے آکر ایک مرتبہ پھر اُنھوں نے ایک دوسرے پر الزام تراشی شروع کردی
Sentence
 