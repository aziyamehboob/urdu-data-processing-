
Sentence
امریکی میڈیا کی رپورٹس کے مطابق روبوٹس سازی کے عالمی مقابلے میں شرکت کرنے والی نوجوان لڑکیوں کے گروہ کو امریکہ کا ویزا دے دیا گیا ہے
Sentence
 ان لڑکیوں کے جانب سے ویزے کے لیے ابتدائی درخواستوں کو مسترد کر دیا گیا تھا تاہم ان خبر رساں ادارے اے پی کے مطابق اب کی بار ان کے ویزے کے لیے صدر ڈونلڈ ٹرمپ نے حکام سے سفارش کی تھی
Sentence
 اس سے پہلے گیمبیا کے طلبا کو بھی ویزا جاری کردیا گیا
Sentence
 افغانستان کی ٹیم کے علاوہ ان کا بھی ویزا مسترد کیا گیا تھا
Sentence
 امریکی صدر ڈونلڈ ٹرمپ کی جانب سے چھ مسلمان ممالک پر سفری پابندیاں عائد کی گئی تھیں تاہم ان ممالک میں افغانستان شامل نہیں تھا
Sentence
  دلچسپ بات یہ ہے کہ پابندیوں کے شکار ممالک میں شامل ایران، سوڈان اور شام کی ٹیمیں پہلے ہی امریکہ جانے میں کامیاب ہو گئی ہیں
Sentence
 خبر رساں ادادے اے پی کی مطابق ہوم لینڈ سکیورٹی ڈپارٹمنٹ کے ترجمان ڈیوڈ لاپن کا کہنا تھا افغان لڑکیوں کے ویزے سٹیٹ ڈپارٹمنٹ کی درخواست کے بعد منظور کیے گئے ہیں
Sentence
 وائٹ ہاؤس کی ترجمان سارہ ہکابی سینڈرز کے مطابق یہ درخواست صدر ٹرپ کی جانب سے مداخلت کے بعد کی گئی تھی
Sentence
 گلوبل فرسٹ نامی ادارے کے جانب سے منعقد کروائے گئے روبوٹک گیمز کے اس مقابلے میں 164 ممالک شرکت کریں گے
Sentence
 گلوبل فرسٹ کے صدر جو سیسٹاک کا ایک بیان میں کہنا تھا ’میں نہ صرف افعانستان بلکہ گیمبین کی ٹیم کو بھی ویزے جاری کرنے اور مقابلوں میں ان کی شرکت یقینی بنانے پر امریکی حکومت اور سٹیٹ ڈپارٹمنٹ کا شکریہ ادا کرتا ہوں
Sentence
‘امریکی صدر کی صاحبزادی ایوانکا ٹرمپ نے بھی اس خبر کے بعد ایک ٹویٹ میں کہا کہ وہ واشنگٹن میں افغان ٹیم کی منتظر رہیں گی
Sentence
 ہرات میں خبر رساں ادارے اے ایف پی سے بات کرتے ہوئے افغان ٹیم کی رکن 14 سالہ فاطمہ غدریان نے کہا تھا کہ ’ہم کوئئ دہشت گرد گروہ نہیں ہیں جو امریکہ جا کر وہاں کے لوگوں کو خوفزدہ کر دیں گے
Sentence
‘’ہم صرف امریکیوں کو افغان لڑکیوں کا ہنر اور طاقت دکھانا چاہتے ہیں
Sentence
‘