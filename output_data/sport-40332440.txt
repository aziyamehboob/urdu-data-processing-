
Sentence
سبھی کہتے ہیں کہ پاکستان ٹیم 'ان پرڈکٹیبل' ہے یعنی کہ ایسی ٹیم جس کی پیشن گوئی نہیں کی جا سکتی
Sentence
 مجھے نہیں معلوم کہ وہ کون تھا جس نے سب سے پہلے یہ اصطلاح استعمال کی تھی لیکن میں اتنا ضرور جانتا ہوں کہ گذشتہ تقریباً ایک دہائی میں مجھے اکثر پاکستان ٹیم نے وہی دیا جو میں محسوس کر رہا تھا یعنی مایوسی
Sentence
اگر وہ میچ جیت بھی لیتے تو بڑی مشکل سے اور جیتا ہوا میچ بھی اس قدر مشکل بنا لیتے کہ لگتا تھا کہ ہار جائیں گے
Sentence
  لیکن یہ کچھ نہیں
Sentence
 وہ سنہ 2010 کی پاکستان انگلینڈ سیریز تھی جب میں فیصلہ کیا کہ میں اب کرکٹ نہیں دیکھوں گا
Sentence
 کل میں اپنے آپ سے ہار گیا اور کرکٹ ایک مرتبہ پھر جیت گئی
Sentence
میری کرکٹ سے لڑائی لگ بھگ سات سال رہی
Sentence
 جو انگلینڈ سے شروع ہوئی اور بالآخر انگلینڈ پر ہی ختم
Sentence
 اس میں کرکٹ کا کوئی قصور نہیں تھا بس ایک غصہ تھا اور کیوں نہ ہو
Sentence
جب وسیم اکرم کے بعد پاکستان کی کرکٹ کے افق پر سب سے نمایاں ستارہ ایک یکدم داغدار ہو جائے تو آپ کیا سوچیں گے، جب دنیا کا سب سے زیادہ جنوئن سونگ بولنگ کرانے والا بولر اور پاکستان کی بڑی امید دیکھتے دیکھتے ایک بدنام کرکٹر کہلایا جانے لگے تو آپ کیا کریں گے اور اگر جہاز کا کپتان ہی جہاز ڈبونے لگے تو کیا آپ کا پیار اس کے لیے رہے گا
Sentence
 دوسروں کا تو میں کچھ نہیں کہہ سکتا لیکن میں اپنے پسندیدہ کھیل کے ساتھ یہ ہوتا نہیں دیکھ سکا اور میں نے اسے دیکھنا ہی چھوڑ دیا
Sentence
لیکن کل یعنی آئی سی سی چیمپیئنز ٹرافی کے فائنل میں یہ سب کچھ کچھ الٹ ہو گیا
Sentence
 جیت ہار تو دور کی بات ہے لیکن کرکٹ شاید میری زندگی میں واپس آ گئی ہے
Sentence
مجھے یہاں یہ کہنے میں بھی کچھ شرم نہیں کہ اس ٹورنامنٹ کے پاکستان کے کسی بھی میچ میں مجھے کوئی دلچسپی نہیں تھی اور نہ ہی اس کی کوئی جیت مجھے ماضی کی طرح متاثر کر سکی تھی
Sentence
 پہلا میچ بری طرح ہار گئے، ایک ڈک ورتھ اینڈ لوئیس نے بچا لیا، ایک میچ مشکل سے جیتے اور لوگ طرح طرح کی باتیں بھی کرنے لگے
Sentence
 ایک انگلینڈ کے خلاف ہی میچ تھا جس میں بولروں اور بہترین فیلڈنگ نے پہلے انگلینڈ کو بڑا سکور کرنے سے روکا اور بعد اچھی بیٹنگ کا مظاہرہ کیا
Sentence
مجھے اس وقت سمجھ جانا چاہیے تھا کہ چیزیں بدل چکی ہیں
Sentence
 لیکن میرے لیے چیزیں انڈیا کے خلاف فائنل میں بدلیں
Sentence
 کیا جارحانہ بیٹنگ اور کیا سپاٹ آن بولنگ
Sentence
 کسی بھی شعبے میں پاکستان نے یہ ظاہر نہیں ہونے دیا کہ یہ وہی پاکستانی ٹیم ہے جو سات سال پہلے انگلینڈ سے رسوا ہو کر نکل تھی
Sentence
 ماضی کے ’ولن‘ محمد عامر اوول کے ہیرو بنے اور ہیرو بھی ایسے کہ بڑے بڑوں کی زبان گنگ رہ گئی
Sentence
 جس طرح چاہا گیند کی اور جس کو چاہا پریشان کیا
Sentence
اگر ایک گیند پر بھارتی کپتان وراٹ کوہلی کا کیچ چھوٹ گیا تو کوئی بات نہیں اگلی گیند پر انھیں آؤٹ کر لیا
Sentence
 اگر ٹورنامنٹ کے سب سے خطرناک بیٹسمین شیکھر دھون کو دوسرے میچوں میں کوئی آؤٹ نہیں کر سکا تو یہ لو انھیں میچ کے آغاز میں ہی دوسرے ڈینجر مین روہت شرما کے ساتھ آؤٹ کر دیا
Sentence
کیا کیا نہیں ہوا کل کے میچ میں
Sentence
 حسن کی فارم جاری رہی اور جنید اور شاداب کی بولنگ میں نکھار آتا رہا
Sentence
 حالات ایسے ہو گئے کہ پاکستان نے اپنے ایک ریگولر سپنر کو استعمال ہی نہیں کیا
Sentence
لیکن اس میچ سے اگر کوئی مایوسی ہوئی تو وہ بھارتی کرکٹروں سے نہیں زیادہ تر بھارتی عوام اور سارو گنگولی کو چھوڑ کر بھارتی کرکٹ پنڈتوں سے ہوئی
Sentence
 میرے ایک پسندیدہ اداکار نے جیسے خود ہی اپنے پیر پر بلا مار دیا اور وہ بھی اتنے زور سے کہ اس کا درد ان کے پیر اور دل میں بہت عرصہ تک رہے گا
Sentence
 کل ایک اور چیز کا بھی انکشاف ہوا اور وہ یہ کہ انڈیا کا قومی کھیل ہاکی ہے
Sentence
 کیونکہ پاکستان کے میچ میں جب انڈیا ہار کی جانب گامزن تھا تو بڑے بڑے کرکٹ مداح پاکستان کی انڈیا کے ہاتھوں ہاکی میں ایک سات سے شکست کا ذکر کر رہے تھے
Sentence
میں یہ نہیں کہوں گا کہ پاکستان کی یہ ٹیم اس کی سب سے اچھی ٹیم ہے لیکن اتنا ضرور کہوں گا کہ اس ٹیم نے کرکٹ کو پاکستان میں زندہ کر دیا ہے اور مجھے کامل یقین ہے کہ یہ بین الاقوامی کرکٹ کو پاکستان لانے میں ضرور کامیاب ہو جائے گی
Sentence
  میری زندگی میں دوبارہ آنے کے لیے پاکستان کرکٹ تمہارا شکریہ
Sentence
 ویلکم بیک پاکستان کرکٹ
Sentence
   