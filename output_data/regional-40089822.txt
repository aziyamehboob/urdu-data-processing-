
Sentence
’میں پاکستان کے زیرِ انتظام کشمیر سے ہوں لیکن انڈیا کے زیرِ انتظام کشمیر سے آئے ایک عسکریت پسند سے میری شادی ہوئی
Sentence
 پھر عمر عبداللہ حکومت کے وقت 2011 میں ’سرینڈر سکیم‘ کے چکر میں میرے شوہر نے بھارت کو واپس کرنے کی ضد کی اور ان کے ساتھ میں اور ہمارے بچے بھی اس پار کے کشمیر آگئے
Sentence
‘* لیکن ہم اب یہاں پھنس گئے ہیں، چاہ کر بھی واپس اس طرف والے کشمیر میں نہیں جا پا رہے ہیں
Sentence
میں پاكستان کی طرف والے کشمیر کی تمام عورتوں کو كہوں گی کہ کبھی اپنا رشتہ ادھر نہ کریں
Sentence
 حکومت میرے شوہر کو دہشت گرد سمجھتی ہے ہمارا کیا قصور ہے
Sentence
 ہم نے تو انہیں دہشت گرد نہیں بنایا
Sentence
ہم نے تو صرف شادی کی اور پھر یہاں چلے آئے
Sentence
 ہمیں باندھ کر کیوں رکھا ہے
Sentence
ان ساڑھے پانچ سالوں میں ایک بار بھی واپس اپنے وطن، اپنے خاندان کے پاس جانے کا موقع نہیں ملا
Sentence
 اس دوران میرے والد چل بسے اور مجھے ایک سال بعد خبر ملی
Sentence
میرے جیسی ہزاروں لڑکیاں ہیں مظفر آباد میں، جنہوں نے انڈیا کے زیرِ انتظام کشمیر کے مردوں سے شادی کی ہے
Sentence
انڈیا سے یہ تمام کشمیری کم عمر میں عسکریت پسند بننے کے لیے پاکستان آئے تھے اور پھر کچھ سال میں وہ سب چھوڑ کر عام زندگی گزارنے لگے
Sentence
میرے شوہر بھی سبزی پھل کی دکان لگانے لگے تھے
Sentence
 ماں باپ کی رضامندی سے ہماری شادی ہو گئی
Sentence
  پھر سال 2011 میں ’سرینڈر سکیم‘ آئی اور انھوں نے ضد کی کہ وہ اپنے ماں باپ، بھائی بہن سے ملنا چاہتے ہیں
Sentence
میرے ماں باپ نے بہت منع کیا اور کہا کہ انہیں ڈر ہے کہ واپس آنے کا راستہ نہیں ملے گا
Sentence
 مجھے یقین نہیں ہوا
Sentence
 مجھے بھارت کا کشمیر دیکھنے کا بڑا شوق بھی تھا
Sentence
 تو ان کی بات مان لی
Sentence
یہ چاہتے تھے کہ ان کے گھر والے بھی مجھ ملیں، ایک شادی شدہ عورت کے پاس اور کیا چارہ تھا
Sentence
 نہ کہنے سے گھر ٹوٹ سکتا تھا جس سے بچوں کی زندگی برباد ہو جاتی
Sentence
ہم 10 دسمبر 2011 کو نیپال کے راستے سے کشمیر آئے
Sentence
 ’سرینڈر اسکیم‘ میں بتائے گئے چار سرکاری راستوں میں یہ نہیں تھا پر ان راستوں سے ہمیں پاکستانی انتظامیہ جانے ہی نہیں دے رہی تھی
Sentence
یہاں انڈیا کے زیرِ انتظام کشمیر میں آنے کے بعد ہمیں گرفتار کر لیا گیا اور غیر قانونی طریقے سے سرحد پار کرنے کا مقدمہ دائر کر دیا
Sentence
 وہ آج بھی چل رہا ہے
Sentence
میں جب یہاں آئی تھی تو سوچا تھا ایک ماہ بعد واپس جاؤں گی، پر تھانے اور عدالت کے ہی چکر کاٹ رہی ہوں
Sentence
اب تک شناخت کا کوئی کارڈ نہیں ملا ہے
Sentence
 جب بھی کوئی بات اٹھاتے ہیں آنے جانے کی، پاسپورٹ بنوانے کی، تو کہہ دیا جاتا ہے کہ آپ غیر قانونی ہیں
Sentence
اگر ہم اتنے ہی غیر قانونی ہیں تو ہمیں واپس کیوں نہیں بھیج دیتے
Sentence
 اور سارے ملکوں میں بھی تو یہی کیا جاتا ہے
Sentence
ایک طرف تو انڈیا پاکستان دوستی کا ہاتھ بڑھاتے ہیں، اور پھر ہم عوام کو قانونی مقدموں میں الجھايا جاتا ہے
Sentence
یہاں کے لوگوں پر اعتماد نہیں ہوتا
Sentence
 یہاں سہیلیاں ہیں میں دل کی بات کسی سے نہیں کر پاتی ہوں
Sentence
 لوگوں کے چہرے کچھ اور ہیں اور لگتا ہے کہ اندر سے وہ کچھ اور ہیں
Sentence
ساڑھے پانچ سالوں سے ہمیں لگتا ہے کہ ہمیں کسی جیل میں بند کر دیا ہے
Sentence
 اس دوران چھوٹے بھائی کی شادی ہو گئی اور مجھے پتہ ہی نہیں چلا
Sentence
اب قریب آٹھ ماہ سے انٹرنیٹ اور واٹس ایپ کے ذریعے اس طرف بات ہو جاتی ہے
Sentence
پر یہاں حکومت بار بار انٹرنیٹ بند کر دیتی ہے
Sentence
 ہر وقت یہاں تشدد ہوتا رہتا ہے، ہر وقت خطرے کا احساس رہتا ہے
Sentence
 ٹینشن رہتی ہے
Sentence
کھیت میں کام کرنا پڑتا ہے جو پہلے کبھی نہیں کیا تھا
Sentence
 زبان اور طور طریقے بھی مختلف ہیں
Sentence
 بہت لڑکیاں بھی ہیں جو پاکستان کے زیرِ انتظام کشمیر سے باہر کے ممالک میں شادی کر کے جاتی ہیں پر انہیں واپس آنے میں کوئی مشکل نہیں ہوتی
Sentence
 ہم یہی سوچتے ہیں کہ انڈیا کیوں آئے
Sentence
 ان لوگوں پر غصہ آتا ہے کہ کیوں لائے تھے
Sentence
 ہمیں جھوٹ بول کر وہاں سے کیوں لے آئے
Sentence
 سب کچھ بس جھوٹ ہی لگتا ہے
Sentence
(تحریر شہناز بھٹ کی بی بی سی ہندی کی دیویا آریہ اور ماجد جہانگیر سے بات چیت کی بنیاد پر لکھی گئی ہے) 