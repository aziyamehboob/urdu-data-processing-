
Sentence
بیس کیمپ سے کیمپ ون کی طرف روانہ ہوں تو نکلتے ہی کھمبو گلیشیئر سے پالا پڑتا ہے
Sentence
 یہ ایک عجیب دنیا ہے جہاں برف کا ایک وسیع دریا شدید ڈھلوانی علاقے کی وجہ سے ٹیلوں اور دراڑوں کی شکل میں کرچی کرچی ہوگیا ہے
Sentence
 مخصوص شرپا جنھیں آئس ڈاکٹر کہا جاتا ہے ان برفانی بھول بھلیوں میں ہر سال راستہ تراشتے ہیں
Sentence
 اگرچہ راستے پر متواتر رسی بندھی ہوئی ہوتی ہے لیکن پھر بھی یہ حد سے زیادہ دشوار گزار ہے اور ہر وقت برفانی تودے گرنے کا ڈر رہتا ہے
Sentence
کھمبو گلیشیئر کا ایک اور خاصہ اس کے پرخطر کریوس یا دراڑیں ہیں
Sentence
جہاں یہ دراڑیں بہت چوڑی نہ ہوں وہاں المونیم کی سیڑھی کی مدد سے یہ شگاف عبور کر لیے جاتے ہیں
Sentence
 سیڑھی کو رسی کی مدد سے برف میں مضبوطی سے گاڑ دیا جاتا ہے مگر اس پر چلنے کے لیے دل گردہ درکار ہے کیونکہ ذرا سی بھی غلطی کے نتیجے میں آپ زندگی سے ہاتھ دھو سکتے ہیں
Sentence
کیمپ ون سے آگے برف کا ایک وسیع میدان ہے جس کو پار کرتے کرتے آپ نڈھال ہو جاتے ہیں
Sentence
اگر دوپہر کو تپتی دھوپ میں یہ سفر کیا جائے تو پیاس سے برا حال ہو جاتا ہے
Sentence
البتہ یہاں صبح کے وقت موسم خاصا خوشگوار ہوتا ہے
Sentence
کیمپ ٹو سے آگے پہاڑ ایک دیوار کی مانند راستہ روکے کھڑا ہے
Sentence
یہ مقام 6400 میٹر کی بلندی پر ہے
Sentence
 یہاں سے کیمپ تھری واضح طور پر نظر تو آتا ہے لیکن وہ ہرگز قریب نہیں ہے
Sentence
کیمپ ٹو پر زمین پھر کچھ ہموار ہے اور خیمے سے باہر نکل کر گھوما پھرا جا سکتا ہے لیکن کیمپ تھری میں ایسی کوئی سہولت میسر نہیں ہے
Sentence
 کیمپ فور اور اس سے آگے آکسیجن کے سلینڈر ہی زندگی کی ضمانت ہیں
Sentence
شرپا انھیں کیمپ فور تک پہنچاتے ہیں اور اب چوٹی سر کرنے کے لیے آخری ہلہ بولا جاتا ہے تب انھیں استعمال کیا جاتا ہے
Sentence
 میرے ساتھی پاکستانی کوہ پیما لیفٹیننٹ کرنل (ر) عبدالجبار بھٹی کے شرپا نے نہ جانے کیوں تین کی جگہ دو سلینڈر اٹھائے جس کے نتیجے میں ان لوگوں کے ساتھ چوٹی کے نزدیک حادثہ پیش آیا جس کی وجہ سے دونوں کے ہاتھوں پر شدید فراسٹ بائٹ ہو گئی
Sentence
 جب عبدالجبار بھٹی کیمپ فور پہنچے تو اس وقت میں کیمپ تھری میں تھا
Sentence
 وہ تو وہاں سے چوٹی سر کرنے کے لیے روانہ ہوئے مگر مجھے چند وجوہات کی بنا پر نیچے کیمپ ٹو میں آنا پڑا
Sentence
جب ان کے لاپتہ ہونے کی خبر آئی تو میں دوبارہ کیمپ تھری میں جانے کے لیے پر تول رہا تھا
Sentence
 اس وقت مجھے بیس کیمپ سے پیغام آیا اور تاشی نامی شرپا نے بھی جو خود ایک منجھا ہوا کوہ پیما ہے مجھے سمجھا بجھا کر مزید نیچے جانے کے لیے قائل کر لیا
Sentence
 اگلی صبح پہلے بھٹی صاحب اور پھر ان کے شرپا کو بھی ہیلی کاپٹر کی مدد سے بیس کیمپ منتقل کر دیا گیا
Sentence
 ریسکیو ہیلی کاپٹر نے بھٹی صاحب کو کیمپ تھری سے 'لانگ لائن' کے ذریعے اٹھایا اور سیدھا بیس کیمپ میں اتار دیا
Sentence
 بھٹی صاحب نے اس سے پچھلی رات 8600 میٹر کی بلندی پر نہ صرف سو کر گزاری بلکہ وہ صبح اپنے پیروں پر چل کر کیمپ فور تک آئے تھے
Sentence
 وہ شاید تاریخ میں پہلے انسان ہیں جو اتنی بلندی پر بغیر آکسیجن سونے کے بعد بھی زندہ رہا کیونکہ آٹھ ہزار میٹر سے زیادہ بلندی پر اگر آپ بغیر آکسیجن کے نیند کی آغوش میں چلے گئے تو یہ یقینی طور پر موت کے منہ میں جانے کے برابر ہے
Sentence
 ویسے تو جتنی سیر میں نے ہیلی کاپٹر میں کر لی اس کے بعد ایسا لگتا ہے کہ پیسے پورے ہوگئے لیکن منزل کے اتنے قریب آ کر نامراد واپس لوٹ جانے پر مجھے ہمیشہ افسوس رہے گا
Sentence
 دل اس خیال سے بہل جاتا ہے کہ اس میں ضرور کوئی بہتری ہوگی
Sentence
 امید یہی ہے کہ میں جلد واپس نیپال جاؤں گا اور اپنا یہ ادھورا خواب پورا کروں گا