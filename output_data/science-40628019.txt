
Sentence
نیویارک کی ایمپائر سٹیٹ بلڈنگ کو پیلے رنگ کی روشنی سے مزین کیا جائے گا اور ایسا کرنے والے آرگنائزرز کو امید ہے کہ اسے دیکھنے والوں کے چہروں پر مسکراہٹ پھیل جائے گی
Sentence
 ایمپائر سٹیٹ بلڈنگ پر روشنی کا یہ کھیل 17 جولائی کو 'ورلڈ ایموجی ڈے' منانے کے لیے کیا جائے گا
Sentence
 اس تاریخ کو ایموجیز کے لیے مخصوص کیا گیا ہے
Sentence
 آج کے دور میں سوشل میڈیا اور میسیجنگ میں عام استعمال کیے جانے والی رنگ برنگی شکلوں اور دوسری اشیاء کے نشانات کو ایموجیز کہتے ہیں
Sentence
لندن کے رائل اوپیرا ہاٰؤس میں 20 مشہور اوپیرا اور بیلٹ رقص کو ایموجیز کی شکل میں پیش کیا جائے گا
Sentence
 یونی کوڈ سٹینڈرڈ لسٹ کے مطابق منظور شدہ ایموجیز کی تعداد اس وقت 2666 ہے
Sentence
 یونی کوڈ کنسورشم نئے ایموجیز بنانے کے قوائد و ضوابط بنانے کا ادارہ ہے اور وہ یہ طے کرتا ہے کہ کس چیز کا ایموجی بننا چاہیے لیکن گوگل اور ایپل جیسے کمپنیاں ان چیزوں کے لیے اپنے مخصوص ڈیزائن بنا سکتی ہیں
Sentence
امید کی جا رہی ہے کہ ٹوئٹر بھی اس سال اپنے صارفین سے نئے ایموجیز کے لیے مشورہ لے گا
Sentence
ورلڈ ایموجی ڈے کے بانی جرمی برج یونی کوڈ سٹینڈرڈ کی کمیٹی میں بھی شامل ہیں اور ان کے مطابق ہر سال ان کی کمیٹی کے پاس ہزاروں نئے ایموجی بنوانے کی درخواستیں آتی ہیں
Sentence
  وہ کہتے ہیں کہ 'نئےایموجی کے لیے آپ کو کچھ مخصوص معیار اور اصول پر پورا اترنا ضروری ہے اور آپ پیسے دے کر کوئی ایموجی نہیں بنوا سکتے
Sentence
 اس فیصلے سے بہت سی کمپنیاں ناخوش ہیں
Sentence
 نئے ایموجی کی طلب ہونی چاہیے اور کمپنی اور برانڈز کے لوگو بھی ایموجی نہیں ہو سکتے
Sentence
'شو بز سے تعلق  رکھنے والی چند مشہور شخصیات جیسے کم کارڈاشیان اور جسٹن بیبر نے اپنے آئیکونز جاری کیے ہیں لیکن جرمی برج نے صارفین کو خبردار کیا کہ وہ پوری طرح استعمال نہیں ہو سکتے
Sentence
 'کم کرڈاشیان اور جسٹن بیبر کے ایموجیز دراصل سٹکرز ہیں اور ہر ایپ میں استعمال نہیں ہو سکتے
Sentence
انھیں علیحدہ سے ڈاؤن لوڈ کرنا ہوگا
Sentence
'ایموجیز نوے کی دہائی سے استعمال ہو رہے ہیں لیکن ایپل کے آئی فون میں پہلی دفعہ انھیں 2011 میں شامل کیا گیا تھا
Sentence
 سب سے پہلا ورلڈ ایموجی ڈے 2014 میں 17 جولائی کو منایا گیا
Sentence
 اس مخصوص دن کو چننے کی وجہ یہ تھی کہ ایموجی میں اگر کلینڈر کو استعمال کیا جائے تو اس میں 17 جولائی کی تاریخ درج ہوتی ہے
Sentence
 ایموجیز کے سرچ انجن ایموجی پیڈیا کے لیے بھی کام کرنے والے جرمی برج کا کہنا ہے کہ انھوں نے ورلڈ ایموجی ڈے کو منانے کے لیے کسی کمپنی سے مدد یا سپانسرشپ نہیں لی
Sentence
 دوسری جانب یونی ورسٹی آف ساؤتھیمپٹن کی ڈاکٹر لارا ڈومنیگؤز کہتی ہیں کہ ان کے خیال میں 'ایموجیز بس ٹھیک ہیں
Sentence
 البتہ کچھ لوگ ان کو پسند نہیں کرتے کیونکہ وہ غیر رسمی ہوتی ہیں
Sentence
 میرا خیال ہے کہ وہ کچھ چیزوں کے لیے کافی فائدہ مند ہیں اور کئی جگہوں پر ایموجی کا استعمال الفاظ کے استعمال سے بہتر ہوتا ہے
Sentence
 ' لیکن انھوں نے ساتھ ساتھ یہ بھی کہا کہ اتنی مشہوری کے باوجود ایسا مشکل نظر آتا ہے کہ ایموجیز کو ایک نئی زبان کی حیثیت مل جائے
Sentence
'کسی زبان کا مقصد بات چیت کرنا اور خیالات کا اظہار کرنا ہے
Sentence
 آپ کو سوچنے کے لیے بھی زبان چاہیے
Sentence
 کیا آپ ایموجی کی مدد سے سوچ سکتے ہیں
Sentence
'ڈیجیٹل کی بورڈ کی ایپ بنانے والی کمپنی سوفٹ کی نے اپنی رپورٹ میں بتایا کہ سال 2016 میں برطانیہ میں 'ہنس ہنس کر رونے والی شکل' کا ایموجی سب سے زیادہ استعمال ہوا جبکہ دوسرے نمبر پر بوسہ دینے والی ایموجی اور تیسرے نمبر پر لال رنگ والے دل کا ایموجی تھا
Sentence
 جرمی برج نے بتایا کہ ان کا پسندیدہ ایموجی راکٹ کا ایموجی ہے
Sentence
 'کبھی کبھی میں بھی ایک ایموجی سے بور ہو جاتا ہوں
Sentence
 یہ ویسے ہی ہے جیسے آپ ہر وقت ہی اپنا پسندیدہ کھانا کھاتے رہیں
Sentence
'