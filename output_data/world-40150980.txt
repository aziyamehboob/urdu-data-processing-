
Sentence
برطانیہ کے دارالحکومت لندن میں پولیس نے سنیچر کی شب دہشت گردی کے واقعات کے بعد 12 افراد کو حراست میں لے لیا ہے
Sentence
دہشت گردی کے ان واقعات میں سات افراد ہلاک اور 48 زخمی ہوئے تھے جبکہ تینوں حملہ آوروں کو پولیس نے گولی مار کر ہلاک کر دیا تھا
Sentence
یہ گرفتاریاں اتوار کی صبح لندن کے مشرقی علاقے بارکنگ میں کی گئی جہاں پولیس نے مبینہ طور پر ایک حملہ آور کے فلیٹ پر چھاپہ مارا
Sentence
 گرفتار کیے گئے افراد میں سات خواتین بھی شامل ہیں
Sentence
 اتوار کی شام پولیس نے گرفتار شدگان میں سے ایک 55 سالہ شخص کو بغیر کوئی الزام عائد کیے چھوڑ دیا ہے
Sentence
اتوار کی صبح بارکنگ کے علاقے میں جس فلیٹ پر چھاپہ مار کارروائی کی وہاں کنٹرولڈ دھماکے بھی کیے گئے
Sentence
                                                                                                                                خیال رہے کہ سنیچر کی رات دس بجے کے بعد لندن برج کے علاقے میں ایک سفید رنگ کی ویگن نے راہگیروں کو کچل دیا اور پھر وہ منڈیر سے ٹکرا گئی
Sentence
پولیس نے اس حملے کو دہشت گردی قرار دیا ہے
Sentence
راہگیروں کو کچلنے کے بعد اس ویگن سے اترنے والے تین افراد نے پل کے جنوب میں واقع بورو مارکیٹ میں موجود لوگوں پر چاقو کے وار بھی کیے
Sentence
اسسٹنٹ کمشنر مارک روئلے کا کہنا ہے کہ 36 افراد ہسپتال میں داخل ہیں جن میں سے 20 کی حالت تشویشناک ہے
Sentence
برطانوی پولیس کا کہنا ہے کہ 10 بج کر آٹھ منٹ پر ملنے والی مدد کی پہلی کال کے آٹھ منٹ بعد مشتبہ افراد سے مدبھیڑ کے بعد پولیس اہلکاروں نے انھیں گولی مار دی تھی
Sentence
شدت پسند تنظیم دولتِ اسلامیہ نے ان حملوں کی ذمہ داری قبول کر لی ہے جبکہ برطانوی وزیراعظم ٹریزا مے نے اس حملے کی مذمت کرتے ہوئے کہا 'اب بہت ہو چکا
Sentence
' لندن برج ریلوے اور ٹیوب سٹتشن پیر کو کھلنے کی توقع ہے
Sentence
 یہ برطانیہ میں گذشتہ تین ماہ میں دہشت گردی کی تیسری کارروائی ہے اور ان میں سے دو کا ہدف لندن ہی تھا
Sentence
مارچ میں لندن کے ویسٹ منسٹر برج پر اسی قسم کے حملے میں پانچ افراد ہلاک ہوئے تھے جبکہ دو ہفتے قبل مانچیسٹر میں ایک کنسرٹ کے بعد ہونے والے خودکش دھماکے میں 22 افراد مارے گئے تھے
Sentence
دوسری جانب عالمی رہنماؤں نے لندن میں ہونے والے دہشت گردی کے واقعے کی مذمت اور برطانیہ کے ساتھ اظہارِ یکجہتی کیا ہے
Sentence
 فرانس کے صدر ایمینوئل میکخواں نے کہا ہے کہ وہ ماضی سے بھی کہیں زیادہ برطانیہ کے ساتھ ہیں
Sentence
 اس واقعے میں زخمی ہونے والوں چار فرانسیسی شہری شامل ہیں
Sentence
 آسٹریلوی وزیراعظم میلکم ٹرنبل نے کہا کہ ان کی دعائیں اور پختہ یکجہتی برطانیہ کے ساتھ ہے
Sentence
 اس حملے میں دو آسٹریلوی شہری بھی متاثر ہوئے ہیں جن میں سے ایک ہسپتال میں ہے
Sentence
امریکی صدر ڈونلڈ ٹرمپ نے بھی ٹوئٹر پر اپنے پیغام میں کہا ہے کہ وہ امریکہ برطانیہ کی ہر قسم کی مدد کرنے کے لیے اس کے ساتھ ہے
Sentence
 