
Sentence
احتیاط اور خوف کے بیچ فرق بہت کم ہوتا ہے
Sentence
 مثلاً آپ گاڑی چلا رہے ہیں، سڑک پہ رش بھی ہے، آپ کے اردگرد بے ہنگم ٹریفک کی کارستانیاں بھی جاری ہیں، دماغ کے پیچ  ہلا دینے والے ہارن بھی بج رہے ہیں
Sentence
 مگر آپ سکون سے ایک نارمل رفتار پہ ڈرائیو کرتے کرتے ہدف تک پہنچ جاتے ہیں
Sentence
لیکن اگر آپ کو بتایا جائے کہ آپ حد رفتار کے قریب ہیں، کیمرے کی نظر میں ہیں، اور اگر ایک اعشاریہ بھی تجاوز کیا تو آپ کا چالان ہو سکتا ہے
Sentence
 تو اچانک ہی ایکسیلیٹر پہ پڑا پاؤں محتاط ہو جائے گا، کلچ اپنی روانی کھو بیٹھے گا، گئیر پھنسنے لگے گا، ہارن دماغ کی چولوں میں بجنے لگیں گے اور آپ کی ساری مہارت دھری کی دھری رہ جائے گی
Sentence
٭ ٭ ٭اتوار کے روز ایک کرکٹ میچ ہوا
Sentence
 وہ ایک نارمل کرکٹ گیم تھی
Sentence
 دونوں ٹیموں کے پاس گیارہ گیارہ کھلاڑی تھے، یہی وکٹ تھی، یہی قوانین تھے، ایسا ہی موسم تھا
Sentence
 سب نارمل تھا سوائے اس کے کہ پاکستان کو انڈیا سے کھیلنا تھا
Sentence
 سو کوچ اور کپتان نے میچ سے پہلے ہی بیانات داغنے شروع کر دیے
Sentence
 'آوٹ آف دا باکس' پلاننگ ہونے لگی
Sentence
 مخالفین کی خامیوں کو اپنی خوبیاں گردانا گیا
Sentence
اور پاکستان وہ میچ ایک شرمناک مارجن سے ہار گیا
Sentence
کل اسی گراؤنڈ میں، اسی وکٹ پہ، انہی کنڈیشنز میں ایک اور میچ ہوا
Sentence
 آٹھویں نمبر کی ٹیم کو پہلے نمبر کی ٹیم کا سامنا تھا
Sentence
 پاکستان ہار جاتا تو ٹورنامنٹ سے باہر ہو جاتا
Sentence
لیکن اس سب کے باوجود، میچ سے پہلے کوئی دھماکے دار بیان سننے کو نہیں ملے
Sentence
 کپتان ٹاس ہار گیا مگر چہرے پہ ہوائیاں نہیں اڑیں
Sentence
 مخالف ٹیم میں پانچ ورلڈ کلاس بیٹسمین تھے مگر کسی بولر کے ہوش نہیں اڑے
Sentence
 سب نارمل رہا
Sentence
اور آٹھویں نمبر کی ٹیم نے پہلے نمبر کی ٹیم اور ٹورنامنٹ کی فیورٹ سائیڈ کو چت کر دیا
Sentence
دونوں میچز کا موازنہ کیا جائے تو ایک بار دماغ چکرا جاتا ہے کہ اگر یہی بولنگ لائن ایک ورلڈ کلاس بیٹنگ کو یوں زیر کر سکتی ہے تو اتوار کا میچ کیا کسی اور سیارے پہ کھیلا گیا تھا
Sentence
اس میں شبہ نہیں کہ یہ وکٹ دو میچ پرانی تھی، سپنرز کے لیے سازگار تھی اور ساوتھ افریقن ٹاپ آرڈر سپن کے خلاف اتنا ماہر نہیں ہے جتنا کہ بھارتی بلے باز تھے
Sentence
 مگر پھر بھی بنیادی فرق رویے اور باڈی لینگوئج کا ہے
Sentence
 یہی کپتان، یہی ٹیم، یہی کوچ اتوار کو جان کی بازی لگانے پہ تلے تھے لیکن اس کے باوجود ہار گئے
Sentence
 کل یہی کپتان اور یہی ٹیم صرف اچھی کرکٹ کھیلنے کی کوشش کر رہے تھے اور جیت گئے
Sentence
وہاب ریاض کی جگہ جنید کو کھلانے کا فیصلہ بالآخر موثر ثابت ہوا مگر وہ بھی شروع میں وکٹیں نہیں لے پائے
Sentence
 فخر زمان کی شمولیت سے پاور پلے کا فائدہ ضرور ہوا مگر پچھلے میچ میں اظہر علی نے بھی پاور پلے کا فائدہ تو اٹھایا تھا
Sentence
 حفیظ نے بولنگ میں اپنے تجربے اور مہارت کا ثبوت دیا لیکن پچھلے میچ میں یہی اعداد و شمار شاداب خان نے بھی حاصل تو کیے تھے
Sentence
 عماد نے پچھلے میچ میں بھی بری بولنگ تو نہیں کی تھی مگر کل انہوں نے ہی آملہ اور ڈی ویلئیرز کے طوطے اڑا دیے
Sentence
 یہی حسن علی تھے جو پچھلے میچ میں پوری وکٹ پہ آوارہ گردی کرتے پھرتے تھے لیکن کل انہوں نے میچ وننگ سپیل کر ڈالا
Sentence
ایسا نہیں ہے کہ تین ہی دن میں ایک گری ہوئی ٹیم کی کوئی غیبی نشاط ثانیہ ہو گئی اور وہ یکسر مختلف یونٹ بن کر سامنے آ گئی
Sentence
 فرق تھا تو صرف یہ کہ کل کے میچ میں جاتے ہوئے پاکستان پہ وہ پریشر نہیں تھا
Sentence
 چونکہ کوچ یا کپتان نے زمین آسمان کے قلابے نہیں ملا رکھے تھے، کوئی بلند بانگ دعوے نہیں کر رکھے تھے، اس لیے کھلاڑیوں کے سر پہ توقعات کا بوجھ بھی نہیں تھا
Sentence
یقین تھا تو صرف اپنی مہارت پہ اور دھیان تھا تو صرف اچھی کرکٹ کھیلنے پہ
Sentence
 سو نتیجہ ایسا خوبصورت نکلا کہ کپتان کی کپتانی بھی بہتر ہو گئی، فیلڈنگ کوچ کی حیثیت بھی ثابت ہو گئی، ٹیم کا مورال بھی بڑھ گیا اور ٹورنامنٹ میں جان بھی پڑ گئی
Sentence
کہاوتیں صرف لفظوں کا گورکھ دھندا نہیں ہوتی، ان کے پیچھے صدیوں کے مشاہدات اور نسلوں کے تجربات ہوتے ہیں
Sentence
 سو اگر سیانے یہ کہتے ہیں کہ جو گرجتے ہیں، وہ برستے نہیں، تو جان لیجیے کہ وہ ٹھیک ہی کہتے ہیں
Sentence
یہ محیرالعقول جیت صرف اس ٹیم اور قوم کے لیے سرپرائز گفٹ ہی نہیں ہے بلکہ ایک بہت بڑا سبق بھی ہے کہ اگر بولنے کی بجائے صرف کھیلنے پہ دھیان دیا جائے تو ابھی بھی اس ٹیم میں اتنی کرکٹ باقی ہے کہ کسی کو بھی ہرا سکے