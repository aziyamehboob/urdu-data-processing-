
Sentence
انڈین شہر بیگو سرائے کے محمد انور اب آنند بھارتی بن گئے ہیں اور اب  ان کے دو بیٹوں کے نام بھی امن اور سمن بھارتی ہو گئے ہیں
Sentence
 پہلے امن کا نام عامر اور سمن کا سمیر سبحانی تھا
Sentence
انور عرف آنند نے اپنے دونوں بیٹوں کے ساتھ چار جولائی کو ہندو مذہب قبول کیا
Sentence
 آنند پیشے کے وکیل ہیں اور مذہب تبدیل کرنے کا حلف نامہ انھوں نے عدالت میں بھی جمع کروا دیا ہے
Sentence
انور عرف آنند کے مطابق انہوں نے مذہب اپنے آس پاس کے قدامت پسند مسلمانوں سے پریشان ہوکر تبدیل کیا ہے
Sentence
٭ ٭ ان کا کہنا ہے کہ ’مجھے بچوں کو مدرسے بھیجنے کے لیے مجبور کیا گیا
Sentence
 میں عیدالفطر اور عید الاضحیٰ کے ساتھ ساتھ ہولی اور دیوالی جیسے تہواروں میں بھی شامل ہوتا تھا
Sentence
 اگر میں میت پر مٹی ڈالتا تھا تو ہندو رسومات میں بھی شامل ہوتا تھا
Sentence
 اس وجہ سے مجھے طرح طرح سے پریشان کیا جاتا تھا
Sentence
‘آنند نے مزید بتایا کہ ’میرے ساتھ ایسا گذشتہ آٹھ ماہ سے ہو رہا تھا، میں شروع سے ہی بیف نہیں کھاتا، اس سے انکار کرنے پر بھی میرے ساتھ زیادتی کی گئی
Sentence
 میرے گھر کے سامنے بیف کی ہڈیاں مسلسل پھینکی جاتی رہیں، میں نے اپنی شکایت مسلمان دانشوروں کے سامنے کھی لیکن انھوں نے بھی اپنے لوگوں کا دفاع کیا اور مجھے انصاف نہیں دلایا
Sentence
‘بیگو سرائے میں آنند بھارتی کا اپنا مکان ہے
Sentence
 یہ ایک مسلم اکثریتی علاقہ ہے جہاں آنند بھارتی کو سب سے زیادہ شکایت  اپنے پڑوسی مناظر حسین اور ان کے خاندان سے ہے
Sentence
 تاہم مناظر حسین نے بی بی سی سے بات کرتے ہوئے آنند کے تمام الزامات کو مکمل طور پر مسترد کر دیا
Sentence
وہ کہتے ہیں کہ ’ہم لوگوں نے انھیں بچوں کو مدرسے میں پڑھانے کے لیے کبھی نہیں کہا
Sentence
 نماز نہ پڑھنے کے سوال پر بھی ہم نے انھیں کبھی نہیں ٹوکا
Sentence
 وہ خود ہی ہر بات پر ارد گرد کے لوگوں سے جھگڑتے رہتے تھے
Sentence
‘مناظر نے زور دیتے ہوئے کہا کہ آنند تقریباً ایک سال سے کہہ رہے تھے کہ وہ مذہب تبدیل کر لیں گے
Sentence
 لیکن آنند بھارتی اس بات سے انکار کرتے ہوئے کہتے ہیں: ’میں دونوں مذاہب کی خصوصیات کا مطالعہ کر رہا تھا
Sentence
 دو جولائی کو میرے گھر پر آکر لوگوں نے مجھے دھمکیاں دیں جس کے بعد میں نے ہندو مذہب اپنانے کا فیصلہ کر لیا
Sentence
‘ آنند کے مطابق نہ تو وہ ہندو تنظیم سے منسلک رہے ہیں اور نہ ہی ان کے ساتھ رابطے میں تھے
Sentence
ان کا کہنا ہے کہ ’دو جولائی کے واقعے کے بعد میرے کچھ ہندو ساتھیوں نے بتایا کہ بجرنگ دل قومی مفاد میں بچھڑے بھائیوں کے ایک ہونے کی مہم چلا رہا ہے اور اس سے متفق ہو کر میں نے خود بجرنگ دل کے ضلعی کنوینر شبھم بھاردواج کے سامنے ہندو مذہب قبول کرنے کی خواہش ظاہر کی
Sentence
‘اس کے بعد شہر کے بشنپر علاقے کے ایک شیو مندر میں چار جولائی کو طہارت کے بعد محمد انور اپنے دونوں بیٹوں کے ساتھ ہندو ہو گئے
Sentence
آنند اپنے محلے میں جس جگہ مجھ سے ملے وہاں ان کے ساتھ شبھم بھاردواج بھی تھے
Sentence
 بات چیت کے دوران شبھم بھی ان کے گھر پر موجود رہے
Sentence
انھوں نے بتایا ’وہ لوگ جو مذہب تبدیل کرنا چاہتے ہیں ہم ان کی مدد کرتے ہیں
Sentence
 کٹر اسلام سے پریشان لوگ ہمارے پاس آتے ہیں تو ہم ان کی مدد کرتے ہیں
Sentence
 محمد انور نے بھی دو جولائی کو ہم سے مدد مانگی
Sentence
 پھر تین جولائی کو ہمارے دفتر آکر انھوں نے ہندو ثقافت قبول کرنے کی خواہش ظاہر کی
Sentence
 اس کے اگلے دن ایک ہوون رکھا گیا اور ان کا مذہب تبدیل کرایا گیا
Sentence
‘شبھم کے مطابق انور کے آنند بننے کے بعد انھیں اور آنند کو جان سے مارنے کی دھمکیاں مل رہی ہیں
Sentence
 خاص طور پر سوشل میڈیا پر، لیکن وہ یہ بھی کہتے ہیں کہ وہ ان سے خود نمٹ سکتے ہیں
Sentence
ایک سوال یہ بھی ہے کہ انور عرف آنند کے فیصلے پر قانون کیا کہتا ہے
Sentence
پٹنہ ہائی کورٹ کے سینئر وکیل ستیہ ویر بھارتی بتاتے ہیں کہ ’بھارت کے شہریوں کو اپنی پسند کا مذہب اختیار کرنے کا بنیادی حق حاصل ہے
Sentence
  آئین کی شق نمبر 25 شہریوں کے اس حق کی حفاظت کرتی ہے
Sentence
‘اسلام سے ہندو مذہب قبول کرنے کے باوجود آنند کہتے ہیں کہ انھیں اسلام سے کوئی شکایت نہیں ہے
Sentence
 انھیں اس مذہب کے ٹھیکیداروں سے پریشانی ہے
Sentence
 وہ تین طلاق، جائیداد میں حق جیسے مسائل کے حوالے سے اسلام میں بہتری کی بات ضرور کرتے ہیں
Sentence
آنند کہتے ہیں ’اسلام میں ذات پات کا نظام نہیں تھا لیکن آج انڈیا میں یہ برائی اسلام میں موجود ہے
Sentence
‘ذات پر مبنی امتیاز اور ہراساں کرنے کا تو ہندو مذہب میں بھی تصور پایا جاتا ہے، وہاں آپ کو اس سے کس طرح نجات ملے گی
Sentence
اس کے جواب میں وہ کہتے ہیں ’وشو ہندو پریشد اور بجرنگ دل کی طرف سے ہندو مذہب میں مساوات کی مہم چلائی جا رہی ہے
Sentence
 'برہمن ہو یا پاسوان، ہندو ہندو ایک اسی‘ کا نعرہ لگایا جا رہا ہے
Sentence
 ایسے میں ہندو مذہب سے امید ہے
Sentence
‘آنند اپنی پوری بات چیت میں رہ رہ کر جن الفاظ اور دلائل کا استعمال کرتے ہیں اس پر کچھ ایسی ہندو تنظیموں کا تاثر دکھائی دیا جو مسلمانوں کی حب الوطنی پر شک کرتے ہیں اور انھیں دہشت گردوں کے طور پر پیش کرتے ہیں
Sentence
جیسا کہ وہ کہتے ہیں ’میں قومی مفاد میں ہندو بنا ہوں
Sentence
 قومی مفاد میں یہ ضروری ہے کہ ملک میں صرف ایک مذہب سناتن دھرم ہو
Sentence
 اسلام میں دہشت گردی کو فروغ دیا جا رہا ہے
Sentence
‘بطور ہندو ان کے گھر اور زندگی میں تبدیلی آنا شروع ہو گئی ہے
Sentence
 انھوں نے بتایا: ’گھر میں ہنومان چاليسا لے آئے ہیں
Sentence
 گنگا کے کنارے واقع سمريا دھام جاکر عبادت بھی کی
Sentence
 غسل کے بعد اور سونے کے وقت خدا کو یاد کرتے ہیں
Sentence
‘ہندو بننے کے بعد کیا انھیں پریشان بھی کیا جا رہا ہے
Sentence
 اس سوال کے جواب میں آنند نے بتایا کہ ’گذشتہ جمعے کو انھیں مسلمان نوجوانوں کے ایک گروپ نے دھمکایا تھا
Sentence
 اس کی تحریری شکایت پر پولیس نے مجھے ایک مسلحہ گارڈ مہیا کیا ہے
Sentence
‘بیگو سرائے کے سینئیر وکیل مظہرالحق پوكھريا اِسی علاقے میں ہی رہتے ہیں
Sentence
 وہ بتاتے ہیں کہ آنند کا ہندو مذہب کی طرف جھکاؤ پہلے بھی موجود تھا
Sentence
وہ کہتے ہیں ’جہاں تک مجھے معلومات ہیں، ان کی موٹر سائیکل پر اوم بھی لکھا ہوا ہے اور وہ روزہ، نماز نہیں کرتے تھے
Sentence
 یہ ان کا ذاتی معاملہ تھا اور اس سے کسی کو پریشانی نہیں تھی
Sentence
‘لیکن وہ بھی اس سے انکار کرتے ہیں کہ آنند پر اپنے بچوں کو مدرسے میں پڑھانے کے لیے دباؤ ڈالا جا رہا تھا
Sentence
 اسے وہ مکمل طور پر بے بنیاد قرار دیتے ہوئے کہتے ہیں کہ شہر کی مسلم آبادی میں اب گنے چنے لوگ ہی بچوں کو مدرسے بھیجتے ہیں
Sentence
مظہرالحق کے مطابق مسلم معاشرہ آنند کے اس فیصلے پر توہین ضرور محسوس کر رہا ہے لیکن لوگ نہ تو کوئی رائے دے رہے ہیں اور نہ دینا چاہتے ہیں
Sentence
وہ مزید کہتے ہیں کہ ’کچھ لوگ اس معاملے کو فرقہ وارانہ رنگ دینا چاہتے ہیں
Sentence
 ان حالات سے بچنے کے لیے مسلمانوں نے باہمی بات چیت سے طے کیا ہے کہ اس مسئلے کو اہمیت نہ دیتے ہوئے اسے خود بخود ختم ہونے دیا جائے
Sentence
‘آنند بھارتی کے مطابق انھوں نے مذہب تبدیل کرنے سے پہلے اپنے قریبی رشتہ داروں سے صلاح و مشورہ نہیں کیا تھا
Sentence
 ’مذہب تبدیل کرنے سے گھر والے تکلیف میں ہیں
Sentence
 انھیں لگتا ہے کہ اب میں ان سے بچھڑ گیا ہوں
Sentence
‘پوكھريا علاقے میں ہی ان کے والد اور سوتیلی ماں کرائے کے مکان میں رہتے ہیں
Sentence
 ان کی ماں کہتی ہیں ’ہم تو شرم سے ڈوبے جا رہے ہیں
Sentence
 وہ (انور) جیے یا مرے، ہمیں اس سے اب کوئی مطلب نہیں ہے
Sentence
‘آنند کی سوتیلی ماں اس واقعے سے اتنی پریشانی ہیں کہ بار بار پوچھے جانے پر بھی انھوں نے اپنا نام نہیں بتایا
Sentence
 دوسری طرف آنند نے اپنی اہلیہ شبنم ستارہ کی بھی بی بی سی سے بات نہیں کروائی
Sentence
ان کے مطابق تبدیلی مذہب کے بعد کے واقعات سے وہ پریشان ہیں
Sentence
 حالانکہ انھوں نے اس بات پر بار بار زور دیا کہ مذہب تبدیل کرنے کا فیصلہ انھوں نے اپنی بیوی کی رضامندی سے کیا ہے
Sentence
لیکن دلچسپ بات یہ ہے کہ شبنم نہ تو مذہب تبدیل کرنے کے لیے مندر گئیں، نہ ہی انھوں نے ابھی تک اپنا نام اب تک تبدیل کیا ہے
Sentence
 بیوی کے نام نہیں بدلے جانے کے سوال پر آنند کہتے ہیں ’ان کا نام ایسا ہے جو ہندو مسلمان سب رکھتے ہیں، اس لیے انھوں نے نام نہیں بدلا
Sentence
‘چار جولائی کے بعد ان کے بچوں نے پیر کو دوبارہ سکول جانا شروع کر دیا ہے
Sentence
 وہ شہر کے ایک نجی انگلش میڈیم سکول میں پڑھتے ہیں