
Sentence
امریکہ نے ماحولیات سے متعلق پیرس معاہدے سے باہر ہونے کا اعلان کردیا ہے تو اب سوال یہ اٹھتا ہے کہ اس کا اثر باقی دنیا پر کیا پڑے گا
Sentence
اس بات میں کوئی شک نہیں کہ امریکی صدر ڈونلڈ ٹرمپ کے پیرس معاہدے  سے باہر نکلنے سے عالمی برادری نے اس معاہدے کے تحت جو اہداف مقرر کیے تھے ان کا حصول اب اور زیادہ مشکل ہو جائے گا
Sentence
 پیرس معاہدے کے تحت عالمی سطح پر حدت میں دو ڈگری سیلسیئس سے زیادہ اضافہ نہ ہونے کی بات کہی گئی تھی
Sentence
عالمی سطح پر کاربن کا جو بھی اخراج ہوتا ہے اس میں امریکہ کا 15 فیصد حصہ ہے وہیں وہ ترقی پذیر ممالک کے لیے ماحولیات سے متعلق ٹیکنالوجی تک رسائی اور مالی امداد کے لیے بھی ایک اہم ذریعہ ہے
Sentence
   ایک سوال اخلاقی قیادت کا بھی ہے، جسے امریکہ ترک کر دے گا اور اس کے دیگر سفارتی سطح پر بھی نتائج برآمد ہو سکتے ہیں
Sentence
امریکہ میں ماحولیات کے لیے کام کرنے والی ایک تنظیم سے وابستہ کارکن مائیکل بروئن کا کہنا ہے ’اس معاہدے سے الگ ہو نا ایک تاریخی غلطی ہے
Sentence
‘ان کا کہنا تھا: 'ہمارے پوتے اور نواسے مایوسی سے پیچھے کی طرف یہ سوچ کر دیھکیں گے کہ ایک عالمی رہنما کیسے اس قدر اخلاقی قدروں اور حقییت سے دور ہو سکتا ہے
Sentence
'امریکہ اور چین کی انتھک کوششوں کے سبب ہی پیرس معاہدے طے پایا تھا
Sentence
 اب جب کہ امریکہ نے اس سے الگ ہونے کا اعلان کیا ہے چین نے یورپ کے ساتھ مل کر اس معاہدے پر عمل کرنے کی بات کہی ہے اور اس کی اہمیت پر زور دیا ہے
Sentence
 یورپی یونین میں ماحولیات سے متعلق کمشنر میگیوئل اریاز نے کہا 'کسی کو بھی اس میں پیچھے نہیں رہنا چاہیے لیکن یورپی یونین اور چین نے اس سمت میں آگے بڑھنے کا فیصلہ کر لیا ہے
Sentence
' امریکی خطے سے کینیڈا اور میکسیکو جیسے ممالک بھی ماحولیات کی بہتری کے لیے اپنا اہم رول ادا کرسکتے ہیں
Sentence
امریکہ کے کارپوریٹ شعبے کے بیشتر لوگ پیرس معاہدے کے حامی ہیں
Sentence
 گوگل، ایپل اور فوسل ایندھن کے شعبے میں کام کرنے والی سینکڑوں دیگر کمپنیوں نے صدر ٹرمپ سے پیرس معاہدے پر عمل پیرا ہونے کے لیے زور دیا تھا
Sentence
 بعض کمپنیوں نے اس کے لیے صدر ٹرمپ کو خطوط لکھے تھے اور اس کی اہمیت اجاگر کی تھی
Sentence
 امریکہ نے توانائی کے لیے کوئلے کے بجائے دوسرے متبادل ذرائع پر توجہ مرکوز کی ہے اور اس کے اثرات اب دوسرے ترقی یافتہ ممالک میں بھی نظر آنے لگے ہیں
Sentence
برطانیہ نے سنہ 2025 تک بجلی کے لیے کوئلے سے نجات حاصل کرنے کا ہدف مقرر کر رکھا ہے
Sentence
 امریکہ اور برطانیہ میں شمشی توانائی کے مقابلے میں کوئلے کی صنعت میں روزگار کے مواقع کم ہو کر نصف رہ گئے ہیں
Sentence
 ترقی پذیر ممالک کئی دہائیوں سے توانائی کے بڑے ذریعے کے طور پر کوئلے پر ہی انحصار کرتے ہیں
Sentence
 اس سے ان ممالک میں فضائی آلودگی بری طرح متاثر ہوگی لیکن عوام میں اس سے ناراضگی پیدا ہونے کے امکان بھی کم ہیں
Sentence
امریکہ کے پیرس معاہدے سے نکلنے کے باوجود بھی امریکہ میں کاربن کے اخراج میں گراوٹ کی توقع ہے
Sentence
 امریکہ میں توانائی کا اب زیادہ دار و مدار کوئلے کے بجائے گیس پر ہے اس لیے کاربن میں کمی ہونا لازمی ہے