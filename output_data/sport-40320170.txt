پاکستان نے آئی سی سی چیمپیئنز ٹرافی سنہ 2017 کے فائنل میں دفاعی چیمپیئن انڈیا کو ناقابلِ یقین شکست دے کر پہلی مرتبہ ٹرافی جیت لی ہےایک عرصے سے پاکستان کی ٹیم اپنے ملک میں کرکٹ نہیں پا رہی، یہاں تک کہ اسے ’جلاوطن‘ ٹیم کہا جانے لگا تھا، لیکن اس پس منظر کے باوجود آج اوول کرکٹ گراؤنڈ میں اس ٹیم نے کرکٹ کی دنیا ایک بڑی ٹیم  کو ہر شعبے میں مات دے دی کرکٹ کے دو بڑے روایتی حریفوں کے درمیان لندن کے اوول کرکٹ گراؤنڈ میں کھیلے جانے والے اس فائنل میں ٹاس انڈیا نے جیتا اور پاکستان کو پہلے بلے بازی کی دعوت دیکوہلی کے ذہن میں شاید پاکستان کی بولنگ چھائی ہوئی تھی اور انھیں یہ بھی احساس تھا کہ ان کی بیٹنگ کوئی بھی ٹوٹل چیز کر سکتی ہے پاکستان کا انڈیا کے خلاف آغاز انڈیا کے لیے کسی بھیانک خواب سے کم نہ تھا پاکستانی تیز بالروں کی صلاحتیوں کے تو سب معترف تھے لیکن پاکستانی بلے بازوں کی جانب سے انڈیا کو اس صورت حال کا سامنا  کرنا پڑے گا، اس میچ سے پہلے شاید اس کا تصور کرنا بھی مشکل تھا بالکل اسی طرح جیسے کوئی یہ نہیں سوچ سکتا تھا کہ پاکستان کی ٹیم  پہلے میچ میں بری طرح ہارنے کے بعد فائنل تک پہنچے گی پاکستان کی اننگز کی سب سے قابل ذکر بات فخر زمان کی سنچری تھی  انھوں نے جو بنیاد فراہم کی اس کی وجہ سے پاکستان اس چیمپئن شِپ کا سب سے بڑا سکور کرنے میں کامیاب ہو گیامحمد حفیظ اور عماد وسیم ناٹ آؤٹ رہے آخری دس اوور میں پاکستان نے 91رن بنائے  محمد حفیظ اور عماد وسیم کی شراکت میں 47 گیندوں پر 71 قیمتی رنز بنے حفیظ نے 57 رنز بنائِے صرف 37 گیندو پر بنائے گئے جس میں تین چھکے شامل تھے دوسری جانب عماد نے 21 گیندوں پر 25 رنز بنائے پاکستان کی طرف سے اس میچ میں ایک تبدیلی کی گئی تھی اور محمد عامر فٹ ہو کر واپس ٹیم میں شامل ہوئےاظہر علی اور فخر زمان نے بیٹنگ کا آغاز کیا اور چوتھے ہی اوور میں پاکستان کو اس وقت ایک چانس ملا جب فخر زمان بھمرا کی گیند پر وکٹ کے پیچھے کیچ ہو گئے، لیکن ری پلے میں دیکھا گیا تو یہ نو بال تھی اور شاید نو بالز کی تاریخ ان گیندوں میں سے ایک جو بولنگ ٹیم کو بہت مہنگی پڑیں اس کے بعد اظہر اور فخر میں نصف سنچری پہلے بنانے کی دوڑ لگ گئی یہ دوڑ اظہر فخر سے اس وقت گئے جب 18اوور میں 61 گیندوں پر پانچ چوکوں اور ایک چھکے کی مدد سے اپنی نصف سنچری مکمل کر لی  لیکن فخر بھی اس دوڑ میں زیادہ پیچھے نہ رہے اور انھوں نے بھی اُسی اوور میں یہ حد عبور کر لی اور وہ بھی چوکا لگا کر انھوں نے نصف سنچری 60 گیندوں پر سات چوکوں کی مدد سے مکمل کیاس کے تھوڑی دیر بعد ہی اظہر علی رن آؤٹ ہو گئے اس وقت تک دونوں وکٹوں کے درمیان بہت بہتر انداز میں دوڑ رہے تھے اس موقع پر اظہر نے فخر کو نہیں دیکھا اور فخر نے اظہر کو نہیں دیکھا اظہر پچ کے درمیان کھڑے کے کھڑے رہ گئے اور دھونی نے وکٹ زمین سے اکھاڑ دیپاکستان کی دوسری وکٹ 200  کے سکور پر گری جب فخر زمان 114 رنز بنانے کے بعد آؤٹ ہوئے انھیں پانڈیا کی گیند پر جدیجا نے کیچ کیا فخر کی اننگز قابل دید تھی جس انداز میں انھوں نے چھکے لگائے اس نے بڑی حد تک پاکستانی شائقین کے ذہنوں سے ان تین لگاتار چھکوں کو ذہن سے محو کر دیا ہو گا جو چار جون کو عماد وسیم کو آخری اوور میں پانڈیا نے لگائے تھےفخر زمان کی وکٹ گرنے پر انڈین ٹیم کی خوشی دیدنی تھی ان کے رد عمل سے لگا جیسے میچ انھوں نے بچا لیا ہو  لیکن ابھی 15 سے زیادہ اوور باقی تھےانڈیا کے بولنگ اٹیک کے صف اوّل کے سپنر ایشون کی اس میچ میں ایک نہ چلی اور پاکستانی بلے بازوں میں ان کے دس اووروں میں 70 رنز بنائےانڈیا کی طرف سے سب سے موثر بھونیشور کمار رہے اور انھوں نے 40ویں اوور میں شعیب ملک کو آؤٹ کر دیا انھوں نے اپنےپہلے پانچ اوور میں صرف دس رن دیئے تھےپاکستان نے اپنے اننگز کے ابتدائی اوور میں ساڑھے پانچ رنز کی شرح سے سکور کیا،  لیکن 40ویں  اوور تک پہنچتے پہنچتے رنز بنانے کی شرح ساڑھے چھ رنز فی اوور تک پہنچ گئی تھیپاکستان کی چوتھی ووکٹ 43ویں اوور میں اس وقت گری جب بابر اعظم باؤنڈری پر کیچ ہو گئے ان کی وکٹ جادیو نے لی اس وقت پاکستان کا سکور 267 رن ہوا تھا بابر 46 کے سکور پر آوٹ ہوئے اور انھوں نے اپنی اننگز میں چار چوکے لگائےاس موقعے پر ایسا لگ رہا تھا کہ پاکستان کے کپتان سرفراز خود کو  آخری اوور کے لیے بچا کر رکھنا چاہ رہے تھے، اس لیے چوتھی وکٹ گرنے کے بعد عماد وسیم کھیلنے آئےخلاف توقع محمد حفیظ  آج جارحانہ بیٹنگ کے موڈ میں نظر آئے اور انھوں نے 44 اوور میں دو زبردست چھکے لگائے اور ان کے اس جارحانہ انداز کا نشانہ بننے والے بالر تھے جادیو اس اوور میں مجموعی طور 16 رنز سکور ہوئے46 اوور سے پہلے بھونیشور کمار خاصے موثر نظر آ رہے تھے لیکن اِس اوور میں انھیں بھی چھکا پڑ گیا 46ویں اوور کے بعد انڈین بولر کسی حد تک پاکستان کے رن بنانے کی رفتار کو روکے رکھنےمیں کامیاب رہے لیکن 49ویں اوور میں بومرا نے دو نو بولز بھی پھینکیں لیکن پاکستان ان سے زیادہ فائدہ نہیں اٹھا سکاسیمی فائنل میں باآسانی انگلینڈ کو چت کر کے فائنل میں پہنچنے والی ٹیم نے انڈیا کے بلے بازوں کو بھی بالکل خاموش کر دیاانڈیا نے جب بیٹنگ شروع کی تو پہلے ہی اوور میں اس ٹورنامنٹ میں سنچری بنانے والے روہت شرما محمد عامر کی دوسری گیند پر ایل بی ڈبلیو ہو گئے اس کے بعد محمد عامر کی گیندوں پر کوہلی برح طرح بے بس نظر آئےکوہلی نے اسی ٹورنامنٹ میں ایک روزہ میچوں میں اپنے آٹھ سو رن مکمل کیے، لین وہ آج محمد عامر کی لگاتار دو گیندوں پر دو مرتبہ آوٹ ہوئے، گو کہ پہلا کیچ پکڑا نہ گیاشکر دھون، جنھوں نے انڈین شائقین کی امیدوں کو زندہ رکھا ہوا تھا وہ بھی محمد عامر کا نشانہ بنے دھون 22 گیندوں پر صرف 21 رنز بنا پائے تھے کہ محمد عامر کی ایک گیند ان کے بلے کا کنارہ لے کر کپتان سرفراز کے ہاتھوں میں چلی گئی