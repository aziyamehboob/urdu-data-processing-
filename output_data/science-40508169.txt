سوئیڈن کی معروف کار بنانے والی کمپنی والوو نے روایتی انجن ترک کرنے کا اعلان کیا ہے  انھوں نے کہا ہے کہ اگلے تین سال میں والوو کی تمام گاڑیاں ہائبرڈ یا الیکٹرک انجن سے چلیں گیوالوو نے کہا ہے کہ 2019 تک ان کی تمام گاڑیاں روایتی انجن کے بجائے الیکٹرک یعنی بجلی اور ہائیبرڈ انجن یعنی پیٹرول اور بجلی دونوں کی مدد سے چلنے والے انجن بنائے گا  والوو کے چیف ایگزیکٹیو ہکان سیمیولسن نے اس موقع پر کہا کہ اب روایتی انجن بنانے کا وقت نہیں رہا والوو دنیا بھر میں محفوظ گاڑیاں بنانے کے وجہ سے مقبول ہے اسے 2010 میں چینی کار بنانے والی کمپنی گیلی نے خریدا تھا والوو کا یہ اعلان الیکٹرک گاڑیاں بنانے والی کمپنی ٹیسلا پر دباؤ بڑھائے گا، اتوار کو ٹیسلا کے مالک ایلون مسک نے اعلان کیا تھا کہ وہ اپنی  نئی گاڑی جس کا نام 'ماڈل 3' ہے کی ڈلیوری اس ماہ کے آخر میں شروع کر دے گا مسک نے یہ بھی کہا ہے کہ اس  سال کے آخر تک ان کی کمپنی ہر ماہ اوسطاً دو لاکھ گاڑیاں بنائے گیٹیسلا اور خلائی کمپنی ایکس کے مالک ایلون نے ایک نئی 'بورنگ' کمپنی قائم کی ہے جو زمین کے نیچے سڑکوں کا جال بچھانے کا کام کرے گیایلون کا کہنا ہے کہ وہ لاس اینجلس شہر کو کھود کر اس زمین کے اندر اندر سڑکوں کا تھری ڈی نیٹ ورک بچھانا چاہتے ہیں تاکہ مستقبل میں ٹریفک جام کے مسائل سے بچا جا سکےٹسلا کی مقبولیت نے روایتی امریکی گاڑیاں بنانے والی کمپنیوں کی اجاراداری ختم کی اور اب اس کی مالیت تقریباً ساٹھ ارب ڈالر ہے جو کہ معروف امرکی کمپنی فورڈ سے ایک چوتھائی زیادہ ہے