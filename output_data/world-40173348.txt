
Sentence
لندن میں سنیچر کی شام پیش آنے والے دہشت گردی کے واقعے میں ملوث تیسرے حملہ آور کی شناخت یوسف زغبہ کے نام سے ہوئی ہے جو اطالوی مراکشی شخص ہیں
Sentence
گذشتہ روز دو حملہ آوروں کی شناخت ہوئی تھی جن میں پاکستانی نژاد خرم بٹ اور لیبیائی نژاد رضوان راشد شامل تھے
Sentence
دریں اثنا اس حملے کا نشانہ بننے والوں میں سے ایک اور کی شناخت کر لی گئی ہے جن کا نام کرسٹی بوڈن ہے اور ان کا تعلق آسٹریلیا سے ہے
Sentence
 ان کے رشتہ داروں کا کہنا ہے کہ وہ لندن برج کی جانب بھاگ کر گئی تھیں تاکہ وہاں موجود دیگر افراد کی مدد کر سکیں
Sentence
خیال رہے کہ سنیچر کی رات لندن برج اور قریبی بورو مارکیٹ میں ہونے والے اس حملے میں سات افراد ہلاک اور 48 زخمی ہوئے تھے
Sentence
این ایچ ایس انگلینڈ کا کہنا ہے کہ اب بھی 36 افراد ہسپتال میں موجود ہیں جن میں سے 18 کی حالت نازک ہے
Sentence
خرم بٹ اور ان کے دو ساتھیوں نے بورو مارکیٹ میں لوگوں کو چاقو سے مارنے سے قبل ایک وین لندن برج پر پیدل چلنے والے افراد پر چڑھا دی تھی
Sentence
پولیس کو مدد کی کال موصول ہونے کے آٹھ منٹ کے اندر ہی ان حملہ آوروں کو موقع پر ہی گولی مار کر ہلاک کر دیا گیا تھا
Sentence
میٹرو پولیٹن پولیس کا کہنا ہے کہ منگل کو ایک 27 سالہ شخص کو اس حملے سے تعلق میں حراست میں لیا گیا ہے
Sentence
پیر کی صبح بھی پولیس کا کہنا تھا کہ حملے کی تحقیقات کے سلسلے میں مشرقی لندن میں نیو ہیم اور بارکنگ کے علاقوں میں مزید دو مقامات کی تلاشی لی گئی اور کئی افراد کو حراست میں بھی لیا گیا
Sentence
پولیس نے اتوار کو بارکنگ کے ایک فلیٹ سے چند خواتین سمیت 12 افراد کو بھی حراست میں لیا تھا جنھیں بعد میں رہا کر دیا گیا
Sentence
حکام کا کہنا ہے کہ 27 سالہ خرم بٹ شادی شدہ تھے اور ایک بچے کے والد تھے
Sentence
 وہ کئی سالوں سے مشرقی لندن میں بارکنگ کے علاقے میں مقیم تھے
Sentence
 خرم بٹ کو ایک مرتبہ اسلامی شدت پسندی کے بارے میں اور جیل میں قید مبلغ انجم چوہدری سے روابط کے حوالے سے چینل فور کی ڈاکیومنٹری میں شامل کیا گیا تھا
Sentence
 حکام کے مطابق اس حملے میں ملوث دوسرے حملہ آور کا تعلق مراکش سے تھا اور ان کا نام راشد رضوان تھا
Sentence
 ان کی عمر 30 سال تھی
Sentence
واضح رہے کہ ان حملوں کی ذمہ داری شدت پسند تنظیم دولتِ اسلامیہ نے قبول کی ہے
Sentence
 