
Sentence
چین میں حکام نے شنگھائی ایئرپورٹ پر ایک خاتون کو گرفتار کیا ہے جو کوکین سے بنے ہوئے دو سوٹ کیسوں کو ملک میں سمگل کرنے کی کوشش کر رہی تھی
Sentence
اطلاعات کے مطابق جب کسٹم حکام  کو لاطینی امریکہ کے ایک ملک سے آنے والی ایک خاتون کےسوٹ کیسوں کے بارے میں شک گزارا تو انھوں نے سوٹ کیس کی مالک خاتون کو اسے خالی کرنے کے لیے کہا لیکن کسٹم حکام کو اس میں کچھ نہ ملا
Sentence
اس سوٹ کیس کا ایکسرے کرنے پر معلوم ہوا کہ ان کا رنگ عام سے زیادہ سیاہی مائل تھا
Sentence
 سوٹ کیس کو خالی کیے جانے کے باوجود اس کا وزن عام سوٹ کیسوں سے زیادہ تھا
Sentence
 مزید ٹیسٹ کرنے پر معلوم ہوا کہ دونوں سوٹ کیسوں کو دس کلو کوکین سے بنایا گیا تھا
Sentence
حکام نے لاطینی امریکہ کے ملک سے آنے والی اس خاتون کو رواں سال فروری میں گرفتار کیا تھا لیکن پولیس نے اس کی اطلاعات اب جاری کی ہے
Sentence
ماضی میں ایسے واقعات ہوئے ہیں جب سمگلروں نے منشیات کو کسٹم حکام سے چھپانے کے لیے نئے نئے طریقے استعمال کیے لیکن یہ پہلا موقع ہے کہ کوکین کے مواد سے بنائےگئے سوٹ کیسوں کو کسٹم حکام کے سامنے سے گذارنے کی کوشش کی گئی ہے
Sentence
اس سے پہلے چین میں ایسے واقعات پیش آئے ہیں جب ایک شخص نے اپنی ٹانگ کو کوکین کے سفوف سے لپیٹ رکھا تھا
Sentence
 گذشتہ ماہ ایک چینی جوڑے کو اس وقت گرفتار کیا تھا جب وہ کوکین کو انگور سے بنی شراب میں گھول کر ملک میں لانے کی کوشش کر رہے تھے
Sentence
یورپ میں بھی ایسے واقعات سامنے آ چکے ہیں جب سمگلروں نے کوکین کو سریش کی مدد سے اسے سخت میٹریل میں تبدیل کر کے اسے سمگل کرنے کی کوشش کی 
Sentence
چین میں کوکین بہت ہی کم دستیاب ہے اور اسے سمگل کرنے کی کوشش کرنے والی خاتون کو اس کی بھاری قیمت چکانی ہو گی
Sentence
چین کے قانون کے مطابق اگر کسی شخص پر 50 گرام سے زیادہ کی کوکین سمگل کرنے کا الزام ثابت ہو جائے تو اسے موت کی سزا دی جاتی ہے