پاکستان کے صوبہ بلوچستان کے ضلع مستونگ میں نامعلوم مسلح افراد کی فائرنگ کے نتیجے میں ایک خاتون سمیت چار افراد ہلاک ہو گئے ہیںنامہ نگار محمد کاظم کے مطابق ہلاک شدگان کا تعلق ہزارہ برادری سے بتایا گیا ہےمستونگ پولیس کے مطابق یہ افراد کوئٹہ سے کراچی جا رہے تھے کہ مسلح افراد نے ان کی گاڑی پر فائرنگ کر دیپولیس کا کہنا ہے کہ فائرنگ کے نتیجے میں یہ چاروں ہلاک ہو گئے جبکہ گاڑی کا ڈرائیور زخمی ہوا جسے ہسپتال منتقل کر دیا گیا ہےپولیس نے اس حملے کو ٹارگٹ کلنگ کا واقعہ قرار دیا ہےخیال رہے کہ بلوچستان میں شیعہ مسلک سے تعلق رکھنے والی ہزارہ برادری کو ماضی میں بھی نشانہ بنایا جاتا رہا ہےاس برادری سے تعلق رکھنے والوں پر خصوصاً کوئٹہ، مستونگ اور مچھ کے علاقے میں حملے ہوئے ہیںگذشتہ ماہ کوئٹہ میں اس طرح کے حملے میں ہزارہ قبیلے سے تعلق رکھنے والی ایک خاتون سمیت دو افراد مارے گئے تھےسنہ 2002 کے بعد سے اب تک ٹارگٹ کلنگ کے واقعات میں ہزارہ برادری سے تعلق رکھنے والے سینکڑوں افراد ہلاک جبکہ بڑی تعداد میں زخمی ہو چکے ہیںدس سال سے زائد عرصے میں ان حملوں میں ہزارہ قبیلے سے تعلق رکھنے والے افراد کی ایک بڑی تعداد ہلاک اور زخمی ہوئی ہے تاہم سرکاری حکام کا کہنا ہے کہ پہلے کے مقابلے میں ان واقعات میں بہت کمی آئی ہے