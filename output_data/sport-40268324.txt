
Sentence
کرکٹ اور قسمت کا رشتہ بہت حد تک انصاف پہ مبنی ہے
Sentence
 کبھی کبھی ٹیلنٹ ضرور بازی لے جاتا ہے، مگر دوام صرف محنت کو ہی ہے
Sentence
 ہر روز تیز ترین سینچری نہیں بنتی، ہر روز بہترین سپیل نہیں پھینکا جاتا
Sentence
 کرکٹ اور پاکستان کا رشتہ امید، خوف اور بے یقینی کے اردگرد کسی نامعلوم احساس سے جڑا ہے
Sentence
 یہ ٹیم خدشات کو شکست دینا جانتی ہے اور یہی ٹیم امیدوں کو ویران بھی کیا کرتی ہے اور بہت بار کرتی ہے
Sentence
٭ ٭ کسی کو امید بھی تھی کہ ایک نئے کپتان کی یہ اوسط سی ٹیم چیمپیئنز ٹرافی کے اگلے مرحلے تک پہنچ پائے گی
Sentence
 مگر اسی ٹیم نے نمبر ون کو ہرایا
Sentence
 ایک اعصاب شکن مقابلہ جیتا اور اب یہ ٹیم وہاں کھڑی ہے جہاں تک رسائی شاید سرفراز احمد نے بھی نہ سوچی تھی
Sentence
 یہ یقین نہیں، بے یقینی کی کیفیت ہے
Sentence
 یہی کیفیت اعتماد بھی پیدا کر سکتی ہے اور یہی احساس خوف کو بھی جنم دے سکتا ہے
Sentence
 فیصلہ سرفراز کو کرنا ہے
Sentence
 سرفراز احمد اپنی کپتانی کے بالکل آغاز میں ہی ایک گلوبل ایونٹ کے سیمی فائنلسٹ بن چکے ہیں
Sentence
 جو کام سٹیون سمتھ، کین ولیمسن اور اے بی ڈی ویلئیرز نہ کر سکے، وہ صرف ایک سیریز کے تجربے والے سرفراز نے کر دکھایا
Sentence
 اب سوال صرف یہ ہے کہ سرفراز احمد میں کتنا حوصلہ باقی ہے
Sentence
کیونکہ انگلینڈ کو ہرانے کے لیے ہمت سے کہیں زیادہ حوصلے کی ضرورت ہے
Sentence
 رمضان کی برکت اپنی جگہ لیکن پچھلے میچ میں سرفراز احمد کی اننگز حوصلے سے کوسوں دور تھی
Sentence
 تین رن آوٹ چانسز پیدا کیے، ڈھائی کے لگ بھگ کیچز تخلیق کیے اور یہ سب تب ہوا جب مطلوبہ رن ریٹ چار سے بھی کم تھا
Sentence
 میچ بلاشبہ انھوں نے ہی جتوایا مگر ان کی اننگز انہی غلطیوں سے لبریز تھی جو باقی سینیئرز نے کیں
Sentence
 فی الوقت مسئلہ یہ ہے کہ دو شعبوں میں جونئیرز سینئیرز کا بوجھ اٹھائے پھرتے ہیں اور سینیئرز کی فارم اچانک ابھر نہیں پا رہی
Sentence
 بیٹنگ آرڈر کا نقطہ نظر کیا ہے، یہ سجھائی نہیں دے رہا
Sentence
اگر اوپننگ میں ایگریشن چاہیے تو اظہر علی اوپن کیوں کر رہے ہیں
Sentence
 اگر مڈل آرڈر فیل ہو رہا ہے تو اظہر مڈل آرڈر میں کیوں نہیں آ رہے
Sentence
 محمد حفیظ سالہا سال کے تجربے کے باوجود اتنے اہم ٹورنامنٹ میں اوپن کیوں نہیں کر سکتے
Sentence
 بولنگ اٹیک مگر اپنے جوبن پہ ہے
Sentence
 جونئیرز سینیئرز کا بوجھ اٹھا رہے ہیں
Sentence
 سینیئرز بھرپور سپورٹ کر رہے ہیں
Sentence
 ٹیم کا توازن درست نہ سہی، کم از کم سمت میں بہتری ضرور ہے اور دو اہم ترین میچ جیتنے کے بعد مورال بھی آسمان پہ ہے
Sentence
 انگلینڈ ناقابل شکست ہے
Sentence
 پاکستان ناقابل یقین ہے
Sentence
 انگلینڈ نے جونی بئیرسٹو کو اوپننگ پہ لانے کا عندیہ دیا ہے، پاکستان اپنا سپن اٹیک پھر سے پلان کرے گا
Sentence
پاکستان کا مڈل آرڈر ابھی تک سب سے بڑی خامی ثابت ہوا ہے
Sentence
 ایسے میں مڈل اوورز میں بین سٹوکس سے کون نمٹے گا
Sentence
 اور سب سے بڑا سوال یہ کہ کارڈف کی اس استعمال شدہ وکٹ پہ شاداب خان کھیلے گا یا نہیں
Sentence
 منحصر اس پہ ہے کہ آج پاکستان ان سوالوں کے کیا جواب لاتا ہے
Sentence
 باقی، رمضان بھی ہے، دعائیں بھی ہیں اور امیدیں تو ہیں ہی! 