پاکستان کے صوبہ بلوچستان کے دارالحکومت کوئٹہ میں پولیس کی گاڑی پر نامعلوم افراد کی فائرنگ کے نتیجے میں ایس پی قائد آباد سمیت پولیس کے چار اہلکار ہلاک ہو گئے ہیں کوئٹہ پولیس کے ترجمان نے بی بی سی اردو کے محمد کاظم کو بتایا کہ ایس پی قائد آباد سید مبارک شاہ کی گاڑی کو جمعرات کی صبح  کلی دیبہ نامی علاقے میں اس وقت نشانہ بنایا گیا جب وہ گھر سے دفتر کی جانب جارہے تھےپولیس ترجمان کے مطابق مسلح حملہ آور موٹر سائیکل پر سوار تھے جو کہ فائرنگ کرنے کے بعد فرار ہونے میں کامیاب ہو گئےترجمان کا کہنا ہے کہ فائرنگ کے نتیجے میں ایس پی مبارک شاہ اور ان کے تین محافظ ہلاک اور ڈرائیور زخمی ہوا ہےاس واقعے کے بعد پولیس اور ایف سی کے اہلکاروں کی بھاری نفری جائے وقوعہ پر پہنچ گئی اور علاقے کو گھیرے میں لے لیایہ گذشتہ چار روز کے دوران دوسرا واقعہ ہے جس میں بلوچستان کی پولیس کے افسران کو نشانہ بنایا گیا ہےاس سے قبل دس جولائی کو چمن میں پولیس اہلکاروں پر ایک خودکش حملے میں ایس پی قلعہ عبد اللہ ساجد مہمند سمیت دو اہلکار ہلاک اور 12 زخمی ہوئے تھے رواں سال کے دوران کوئٹہ سمیت دیگر علاقوں میں پولیس اہلکاروں مجموعی طور پر آٹھ حملے ہو چکے ہیں جن میں 13 پولیس اہلکار ہلاک ہوئےگذشتہ سال بھی بم دھماکوں اور ٹارگٹ کلنگ کے دیگر واقعات میں کوئٹہ سمیت بلوچستان کے دیگر علاقوں 150 سے زائد پولیس اور دیگر سکیورٹی اداروں کے اہلکار ہلاک ہوئے تھے 