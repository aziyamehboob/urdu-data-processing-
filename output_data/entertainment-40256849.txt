امریکی جریدے فوربز نے سب سے زیادہ کمائی کرنے والے سیلیبرٹیز کی فہرست شائع کی ہے جس میں گریمی ایوارڈ جیتنے والے ریپر شون 'ڈیڈی' کومبز سرفہرست ہیں جبکہ اس سال سب سے زیادہ کمانے والے ایک سو سیلیبرٹیز میں 16 فیصد خواتین ہیںاس فہرست میں 50 فیصد افراد کا تعلق میوزک کی صنعت سے ہے جبکہ دو ایتھلیٹس کرسچیانو رونالڈو اور باسکٹ بال کھلاڑی لیبرون جیمز بھی شامل ہیںاس فہرست میں دو بالی وڈ سپر سٹارز شاہ رخ خان اور سلمان خان بھی شامل ہیںکومبز اپنی سب سے زیادہ بکنے والی البمز 'نو وے آؤٹ' اور 'فور ایور' کے حوالے سے جانے جاتے ہیں تاہم کاروبار میں کامیابی کے باعث انھوں نے پہلے نمبر پر چھلانگ لگائی ہےڈیڈی گذشتہ سال فوربز کی فہرست میں 22 ویں نمبر پر تھے اور اس سال انھوں نے 130 ملین ڈالر کمائے جس کے باعث وہ پہلے نمبر پر ہیںانھوں نے یہ کمائی حالیہ امریکہ کے ٹور، ووڈکا شراب بنانے والی کمپنی کے ساتھ معاہدے اور اپنی کپڑے بنانے والی کمپنی شون جان کے ایک تہائی حصہ بیچنے کے ذریعے کی ہےبیونسے کسی تعارف کی محتاج نہیں ہیں لیکن پچھلے سے وہ 34 ویں پوزیشن پر تھیں اور اس سال وہ دوسرے نمبر پر ہیںان کی کمائی کا بڑا ذریعہ 'فورمیشن' نامی ٹور اور تازہ البم 'لیمینیڈ' ہےان کے شوہر جے زی 55 ویں نمبر پر رہےبرطانوی مصنفہ اور ہیری پوٹر کے کردار کی خالق جے کے راؤلنگ ایک بار پھر اس فہرست میں شامل ہوئی ہیںاس کی بڑی وجہ 'ہیری پوٹر اینڈ دا کرسڈ چائلڈ' ہےوہ اس سال تیسرے نمبر پر ہیںریال میڈرڈ سے کھیلنے والے پرتگالی فٹ بال کھلاڑی رونالڈو اس سال چوتھی سے بانچویں پوزیشن پر آئے ہیںفٹ بال سے کمائی کرنے کے علاوہ رونالڈو کی انڈر ویئر اور جینز کی اپنی کمپنی ہے جس کے ذریعے ان کو آمدنی ہوئی اس کے علاوہ نائیکی کی جانب سے لائف ٹائم ڈیل سے بھی ان کو رقم ملی19 سال کی عمر میں کارڈیشیئن جینر خاندان کی سب سے کم عمر آرٹسٹ کائلی پہلی بار اس فہرست میں شامل ہوئی ہیںوہ اس فہرست میں سب سے کم عمر سیلیبرٹی ہیںانھوں نے ریئلٹی شو 'کیپنگ اپ ود دا کارڈیشیئنز' کے ذریعے کمائی کیاس کے علاوہ ان کی اپنی کاسمیٹک کمپنی بھی ہے وہ اس فہرست میں 59 ویں نمبر پر ہیں بالی وڈ کے کنگ خان کہلائے جانے والے شاہ رخ خان اس فہرست میں 65 ویں نمبر پر ہیں ان کی اس سال اچھا کاروبار کرنے والی فلموں میں رئیس بھی شامل ہے شاہ رخ فلموں کے لیے معاوضہ لینے کے علاوہ فلم ریلیز ہونے کے بعد منافعے میں سے بھی حصہ لیتے ہیںاس کے علاوہ وہ مصنوعات کی تشہیر کرنے کے لیے معاوضہ لیتے ہیں اور وہ مصنوعات ہوتی ہیں جن کے بارے میں زیادہ تر امریکیوں نے سنا بھی نہیں ہوتا اداکارہ اور گلوکارہ جینیفر لوپیز بھی اس فہرست میں 65 ویں نمبر پر ہیں  جینیفر لوپیز کا ایک نیا شو چل رہا ہے جس کا نام 'ورلڈ آف ڈانس' وہ اس شو کی ایگزیکٹیو پروڈیوسر ہیں اور اس میں جج بھی ہیںلاس ویگس میں ان کے مکان اور اشتہارات کی مدد سے وہ 65 ویں نمبر پر ہیں بالی وڈ ہی کے سپرسٹار سلمان خان اس فہرست میں 71 ویں پر ہیں1989 سے اب تک سلمان خان 85 فلموں میں کام کر چکے ہیں اور اب بھی کام کر رہے ہیں وہ فلمیں پروڈیوس بھی کرتے ہیں اور اداکاری بھیان کی حالیہ اچھا کاروبار کرنے والی فلموں میں سلطان ہے جو 2016 کی سب سے زیادہ بزنس کرنے والی دوسری فلم تھی 