عراق کے شہر موصل کے قریب حکام کے مطابق بے گھر افراد کے ایک کیمپ میں مبینہ طور پر کھانا کھانے سے سینکڑوں افراد بیمار ہو گئے ہیںاطلاعات کے مطابق لوگوں کو افطار کا کھانا کھانے کے بعد قے آنا شروع ہو گئی اور وہ پانی کی کمی کا شکار ہو گئے کردش نیوز ایجنسی رودا کا کہنا ہے کہ اب تک  بیمار ہونے والے 750 افراد کا اندراج کیا جا چکا ہے جبکہ کم سے کم ایک بچہ ہلاک ہوا ہےنیوز ایجنسی کے مطابق یہ کھانا اربل کے ایک ریستوران میں تیار کیا گیا اور قطاری نامی خیراتی ادارہ اسے کیمپ میں لے کر آیااطلاعات کے مطابق علاقے کے تین مختلف ہسپتالوں میں متاثرہ افراد کا علاج کیا جا رہا ہےواضح رہے کہ یہ کیمپ موصل شہر اور ارد گرد کے دیہاتوں سے جان بچا کر بھاگنے والے افراد کے لیے اقوامِ متحدہ کے ادارے برائے مہاجرین کی جانب سے قائم کیے جانے والے 13 کیمپوں میں سے ایک تھا