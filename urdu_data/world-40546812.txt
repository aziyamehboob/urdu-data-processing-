1۔ گذشتہ 80 برسوں کے دوران ڈبہ بند گوشت سپیم کے آٹھ ارب سے زیادہ ڈبے فروخت ہوئے ہیں۔
2۔ ایک عدالت میں بتایا گیا ہے کہ سپورٹس ڈائرکٹ کے سربراہ مائک ایشلی نے ایک پب میں میٹنگ کے دوران مبینہ طور پر 'آتشدان میں قے کر دی۔'
3۔ اگر چاول کو درست طور پر پکایا جائے تو گرنے پر اس میں اچھال ہوگی۔
4۔ کارڈف یونیورسٹی کے سائنسدانوں نے اب تک کا دماغ کا سب سے زیادہ تفصیلی سکین کیا ہے۔
5۔ جن ایسٹرائڈز یا سیارچوں کے گرنے سے ڈائنا سور دنیا سے ناپید ہوگئے وہی مختلف قسم کے مینڈکوں کے وجود میں آنے کا موجب ہو سکتے ہیں۔
6۔ پرمیئر ليگ فٹبال کے ایک تہائی سے زیادہ شائقین میچز غیر سرکاری آن لائن نشریات پر براہ راست دیکھتے ہیں۔
7۔ این ایچ ایس کے پہلے مریض کے پوتے نے ان خدمات کی سنہ 1948 میں بنیاد ڈالنے والی حکومت کے وزیر اعظم کی پوتی سے شادی کی۔
8۔ رومن کنکریٹ وقت کے ساتھ مزید مضبوط ہوتے جاتے ہیں۔
9۔ اگر فیس بک کوئی مذہب ہوتا تو یہ 'مسیحی مذہب کے بعد' دنیا کا دوسرا سب سے بڑا مذہب ہوتا۔
10۔ ایک سال میں صرف ڈیڑھ سو مسافر ہی ویلز کے سب سے خاموش سٹیشن کا استعمال کرتے ہیں۔
