
Sentence
ایک ماہ پہلے تک پاکستان کو یہ سجھائی نہیں دے رہا تھا کہ وہ ورلڈ کپ کے لیے کوالیفائی کرے تو کیونکر
Sentence
 بنگلہ دیش کے ساتھ سیریز کھٹائی میں پڑ چکی تھی اور یہ کسی کو گمان بھی نہ تھا کہ پاکستان چیمپئنز ٹرافی کے اگلے مرحلے تک پہنچ بھی پائے گا
Sentence
 لیکن تین ہفتوں کے سفر میں ہی کچھ ایسی کایا کلپ ہوئی کہ نہ تو رینکنگ آڑے آئی نہ ہی کوالیفکیشن کا بوجھ، اور پاکستان سبھی رکاوٹیں پھلانگتے چیمپئین بن گیا
Sentence
 ہمارے خیال میں پانچ وجوہات نے پاکستان کے اس ناقابل یقین سفر میں نہایت اہم کردار ادا کیا
Sentence
  پاکستان غالباً دنیا کی واحد ٹیم ہے جو ہر سال کم از کم تین اوپننگ جوڑیاں بدلنا لازمی جانتی ہے
Sentence
 لیکن عقدہ یہ ہے کہ معاملہ پھر بھی نہیں سلجھ پاتا
Sentence
 شرجیل خان کی شکل میں ایک حل دکھائی دیا تھا مگر سپاٹ فکسنگ سکینڈل کے بعد معاملہ اتنا گھمبیر ہو گیا کہ دورہ ویسٹ انڈیز کے لیے ایک بار پھر احمد شہزاد اور کامران اکمل کو یاد کیا گیا
Sentence
 ایونٹ کے آغاز سے پہلے پاکستان کو اس تنقید کا سامنا تھا کہ کامران اکمل کو ڈراپ کیوں کیا گیا
Sentence
 ایسے میں اگر احمد شہزاد بھارت کے خلاف پہلے میچ میں کامیاب ہو جاتے تو شاید فخر زمان کو اور انتظار کرنا پڑتا، اور ان کے ساتھ ہی پاکستان کو بھی
Sentence
 کوئی دور تھا جب پاکستان کے پاس اظہر محمود اور عبدالرزاق جیسے آل راونڈرز ہوا کرتے تھے اور بڑے سے بڑے ہدف کے تعاقب میں بھی ڈریسنگ روم پہ کوئی خوف طاری نہیں ہوتا تھا
Sentence
 لیکن گذشتہ ایک عشرے میں پاکستان کے بیٹنگ آرڈر کو سب سے بڑا بحران یہ درپیش رہا کہ آخری دس اوورز میں پاکستان کی بیٹنگ ہی ختم ہو جاتی تھی
Sentence
 بنگلہ دیش کے خلاف وارم اپ میچ میں فہیم اشرف نے جس طرح کی اننگز کھیلی، اس نے ٹیم میں ایک نیا یقین پیدا کر دیا
Sentence
 گو کہ بعد میں صرف سری لنکا کے خلاف ہی پاکستان کے لوئر آرڈر پہ ذمہ داری پڑی مگر یہ وہی یقین تھا جس کی بدولت محمد عامر نے نہایت یادگار اننگز کھیل ڈالی اور سیمی فائنل تک پاکستان کی رسائی کو یقینی بنایا
Sentence
 ماڈرن ون ڈے کرکٹ میں جب سے دو نئی گیندوں کا استعمال شروع ہوا ہے، ریورس سوئنگ تقریباً ناپید ہو چکی ہے
Sentence
 ایسے میں مڈل اوورز وہ مرحلہ ہوتا ہے جہاں میچ کا رخ متعین ہوتا ہے
Sentence
 اگر بولنگ سائیڈ متواتر وکٹیں لینے میں کامیاب رہے تو رن ریٹ کے آگے بند باندھ سکتی ہے ورنہ دس اوورز تک کوئی پارٹنرشپ چل جائے تو بولنگ سائیڈ میچ سے باہر ہو جاتی ہے
Sentence
 پاکستان نے اس ٹورنامنٹ میں یہ عادت اپنائی کہ مڈل اوورز کے بیچ وکٹیں لینا شروع کر دیں، جس کی وجہ سے مخالف ٹیموں کے مڈل آرڈر کو سنبھلنے کا موقع نہ مل سکا
Sentence
 4اوئن مورگن نے جب سیمی فائنل میں شکست کے بعد یہ کہا کہ انھیں کوئی ہوم ایڈوانٹیج نہیں ملا تو ان کا اشارہ اس استعمال شدہ پچ کی طرف تھا جس پہ پاکستان ایک روز پہلے ہی سری لنکا کے خلاف میچ جیت چکا تھا
Sentence
 ساوتھ افریقہ کے خلاف بھی پاکستان کو ایسی استعمال شدہ وکٹ پہ کھیلنے کا موقع ملا جہاں باونس کم اور ٹرن زیادہ تھا
Sentence
 وجہ بہرحال یہ نہ تھی کہ آئی سی سی کو پاکستان سے کوئی خصوصی دلچسپی تھی، بلکہ ناسازگار موسم اور سخت شیڈول کی وجہ سے ہر میچ میں نئی وکٹ کی تیاری کا موقع نہ مل سکا اور بارش کے سبب ضائع شدہ اوقات بھی پاکستان کے حق میں رہے
Sentence
 اکثر ایسا خیال کیا جاتا ہے کہ پاکستان اپنی خراب بولنگ یا کمزور بیٹنگ کے سبب میچ ہارتا ہے لیکن حقیقت یہ ہے کہ ان شکستوں میں مرکزی کردار فیلڈنگ کا ہوتا ہے
Sentence
 ایک دو ڈراپ کیچز اور ایک دو رن آوٹ چانسز ضائع ہونا پاکستانی فیلڈنگ کا معمول ہوا کرتا تھا
Sentence
 لیکن جب سے نئے چہروں کو موقع دیا گیا ہے، فیلڈ میں پاکستان کی انرجی بہت بہتر ہوئی ہے
Sentence
 جب فیلڈ میں انرجی ہو اور چانسز لیے جائیں تو ہی بولنگ یونٹ اور کپتان کو اٹیک کرنے کا موقع ملتا ہے
Sentence
 سرفراز نے بولنگ یونٹ کی اپروچ بھی درست رکھی اور شاداب خان، حسن علی، رمان رئیس اور فہیم اشرف کی موجودگی نے محمد عامر اور جنید کو یہ یقین فراہم کیا کہ وہ ہر میچ میں دس وکٹیں لے سکتے ہیں
Sentence
 اس رویے کا بنیادی کریڈٹ سرفراز کو جاتا ہے کہ ٹورنامنٹ کے پہلے میچ کو چھوڑ کر باقی سبھی مقابلوں میں نہ صرف پاکستان نے ساری وکٹیں لی بلکہ کسی بھی ٹیم کو 240 سے زائد سکور بھی نہیں کرنے دیا
Sentence
 