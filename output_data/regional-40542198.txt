
Sentence
آج آپ کو ایک نہایت ہی غیر معمولی سکول کی سیر کراتے ہیں
Sentence
 یہ سکول انڈیا کے زیر انتظام کشمیر کے پہاڑی ضلع ڈوڈا میں ایک دور افتادہ گاؤں میں قائم ہے اور یہ گاؤں ہمالیہ کے ایک اونچے اور دشوار گزار پہاڑ پر واقع ہے
Sentence
اتنا دشوار گزار کہ وہاں نہ گاڑی جاتی ہے نہ بس
Sentence
 کیونکہ سڑک ہے ہی نہیں
Sentence
 ایسے گاؤں کے بچے اگر آپ سے شیکسپئیر اور ہیری پوٹر کی بات کریں، فرینچ میں گانا گائیں، تو کہانی غیر معمولی تو ہوئی ناں
Sentence
 آپ کو اونچائی سے ڈر لگتا ہے
Sentence
 مجھے لگتا ہے
Sentence
 آپ کبھی گھوڑے پر بیٹھے ہیں
Sentence
 میں نہیں بیٹھی
Sentence
 آپ کبھی گھوڑے پر بیٹھ کر پہاڑ پر چڑھے ہیں
Sentence
 میں نہیں چڑھی
Sentence
 بریسوانا جانے کا ارادہ کیا، تو یہ سوچ کر بہت خوش تھی کہ ایک دلچسپ اور منفرد کہانی بی بی سی اردو کے چاہنے والوں تک پہنچاؤں گی
Sentence
 یہ نہیں سوچا کہ کہانی فلمبند کرنے کے لیے بریسوانا پہنچوں گی کیسے! ڈوڈا تک کا سفر تو طے ہو گیا
Sentence
 چناب کی خوبصورت دلکش وادی میں سڑک پہاڑی اور تنگ ضرور تھی مگر ہموار اور اچھی تھی
Sentence
ڈوڈا سے آگے کا سفر ہم اپنی گاڑی میں نہیں طے کر سکتے تھے
Sentence
 کیونکہ ڈوڈا سے آگے سڑک بس نام کی ہی ہے، اور ایسی خطرناک اور مشکل کہ صرف اسی علاقے کے رہنے والے ڈرائیور اس پر اپنی گاڑیاں چلاتے ہیں
Sentence
پتلی، تنگ، نہ ہونے کے برابر سڑک جو کبھی نالے میں تبدیل ہو جاتی تو کبھی غائب ہی ہو جاتی
Sentence
 جیسے تیسے تین گھنٹے بعد سرینی پہنچے، جہاں پر سڑک ختم ہو جاتی ہے
Sentence
 وہاں سے آگے
Sentence
 اللہ کا نام لیجیے، خچر پر چڑھیے، اور دونوں ہاتھوں سے زین کو پکڑے رکھیے! ڈیڑھ گھنٹے کی خاصی اونچی اور مشکل چڑھائی کے بعد ہم آخر کار بریسوانا پہنچے
Sentence
 چھوٹا سا، نہایت ہی خوب صورت، پہاڑوں میں گھرا ہوا، بریسوانا
Sentence
 ہماری ٹیم کے گھوڑے گاؤں میں داخل ہوتے ہی چاروں طرف سے چھوٹے چھوٹے بچوں کے پرتجسس چہرے گھروں کی کھڑکیوں سے جھانکنے لگے
Sentence
 جس جس سے آنکھ ملی اس نے مسکرا کر، اپنی آواز بلند کر کے 'گُڈ ایونِنگ میم! گُڈ ایونِنگ سر!' کہہ کر ہمارا استقبال کیا
Sentence
 اتنے پر اعتماد بچے! ان کے اس اعتماد اور فر فر انگریزی بولنے کی وجہ حاجی پبلک سکول ہے
Sentence
 اس انتہائی دور افتادہ علاقے کے اس انتہائی الگ تھلگ گاؤں کے ان بچوں کی زندگی، جن میں سے لگ بھگ سبھی اپنے اپنے گھروں میں سکول جانے والے پہلے بچے ہیں، اگر یہ سکول نہ ہوتا تو شاید بہت مختلف ہوتی
Sentence
یہ سکول حاجی فاؤنڈیشن نے دو ہزار نو میں صرف 30 سے 32 بچوں کے ساتھ شروع کیا
Sentence
آج یہ سکول تقریباً 500 بچوں کو آٹھویں جماعت تک تعلیم فراہم کرتا ہے
Sentence
 بریسوانا کے علاوہ آس پاس کے پندرہ دیہات کے بچے، خطرناک پہاڑی راستے طے کر کے، روز صبح حاجی پبلک سکول آتے ہیں
Sentence
 دوسرے گاؤں کے کئی لوگ صرف اس سکول کی وجہ سے بریسوانا آ کر رہنے لگے ہیں، اور کچھ نے اپنے بچوں کو وہاں بھیج دیا ہے، تاکہ وہ حاجی پبلک سکول میں تعلیم حاصل کر سکیں
Sentence
 آپ سکول جائیں تو آپ کو احساس ہوتا ہے کہ آپ کسی بڑے شہر کے نہایت ہی اچھے سکول میں ہیں
Sentence
 پھر آپ کو وہاں پہنچنے کے لیے کیا گیا اپنا سفر یاد آتا ہے، تو آپ تھوڑے پریشان ہو جاتے ہیں
Sentence
 کشمیر کے اس دور دراز علاقے میں تعلیم کا نظام ویسا نہیں جیسا ہونا چاہیے
Sentence
 لیکن حاجی پبلک سکول کے بچوں سے بات کر کے، ان سے مل کر آپ کو یہ احساس بالکل نہیں ہوتا
Sentence
 یہاں بچے نصاب کی کتابوں کے علاوہ ہیری پوٹر، لارڈ آف دی رنگز اور شیکسپئیر پڑھتے ہیں
Sentence
 باسکٹ بال، والی بال، ٹیبل ٹینس اور کرکٹ کھیلتے ہیں
Sentence
 لڑکے اور لڑکیوں کی ملی جلی ریسیں ہوتی ہیں اور وہ مل کر ورزش کے مقابلوں میں حصہ لیتے ہیں
Sentence
  ویسے تو چھٹی دوپہر تین بجے ہو جاتی ہے، لیکن یہ شاید پہلا سکول ہے جہاں بچے گھر جانے کو تیار ہی نہیں ہوتے
Sentence
 پانچ بجے انہیں لائبریری اور کھیل کے میدان سے یہ کہہ کر زبردستی گھر بھیجنا پڑتا ہے کہ 'دیر ہو گئی ہے، گھر پہنچنے میں ابھی گھنٹہ لگے گا، چلے جاؤ!'صباح حاجی، حاجی پبلک سکول کی ڈائریکٹر ہیں اور وہاں بچوں کو پڑھاتی بھی ہیں
Sentence
 وہ ٹوئٹر پر خود کو  کہتی ہیں! بریسوانا صباح کے والد سلیم حاجی کا آبائی گاؤں ہے
Sentence
 تاہم صباح کی پیدائش اور پرورش دبئی میں ہوئی
Sentence
15 سال کی عمر میں وہ حصولِ تعلیم کے لیے انڈیا کے شہر بنگلور چلی گئیں اور اگلے دس سال وہیں گزارے اور وہیں ایک ادارے میں سینیئر ایڈیٹر کے طور پر کام شروع کر دیا
Sentence
پھر اچانک سنہ 2008 میں وہ نوکری چھوڑ کر واپس ڈوڈا آ گئیں اور وہیں رہنے کا فیصلہ کیا
Sentence
ہوا یہ کہ سنہ 2008 میں کشمیر میں حالات ایک بار پھر کافی خراب ہو گئے تھے
Sentence
 امرناتھ شرائن بورڈ کو زمین کی منتقلی پر شروع ہونے والا تنازع بڑھتا گیا اور اس کے خلاف ہونے والے احتجاج میں کئی لوگوں کی جانیں گئیں
Sentence
صباح ان دنوں بنگلور میں تھیں اور ان کے والدین کشمیر میں
Sentence
 ایک دن ان کے ماموں نے انہیں کشتوار سے فون کیا اور بگڑتے ہوئے حالات کے بارے میں بتایا
Sentence
تب انھیں احساس ہوا کہ وہ اپنے والدین سے بہت دور تھیں جبکہ وہ بظاہر خطرے میں تھے
Sentence
 اس واقعے کے بعد صباح نے فیصلہ کیا کہ وہ اپنے والدین کے قریب رہنا چاہتی ہیں اور وہ واپس کشمیر آ گئیں
Sentence
سنہ 2008 میں ایک چھوٹا سا سکول کھولنے کی بات ہوئی، اور فیصلہ کیا گیا کہ اپنے ہی آبائی گاؤں میں اسے کھولا جائے اور بس دو ہزار نو میں گاؤں کے چھوٹے بچوں کے لیے ایک چھوٹا سا سکول کھلا
Sentence
 جب صباح نے سکول شروع کیا تو وہ اور ان کی والدہ تسنیم حاجی ہی بچوں کو پڑھاتی تھیں
Sentence
 جیسے جیسے بچے بڑے ہوتے گئے، سکول بڑا ہوتا گیا اور انہیں اس بات کا احساس ہوا کہ اتنے دور افتادہ علاقے میں اچھے اساتذہ ملنا بہت مشکل ہیں
Sentence
 مقامی لوگ اتنے پڑھے لکھے تھے نہیں اور شہر سے آکر کوئی بریسوانا جیسے الگ تھلگ گاؤں میں رہنا چاہتا نہیں تھا
Sentence
 تب صباح کے ذہن میں یہ خیال آیا کہ کیوں نہ ایک رضاکار پروگرام شروع کیا جائے یعنی رضاکاروں کو دعوت دی جائے کہ وہ بریسوانا آ کر رہیں اور بچوں کو پڑھائیں
Sentence
ایک طرح سے دیکھا جائے تو اس پروگرام کی شروعات مجبوری کے تحت کی گئی تھی، مگر یہی پروگرام اس وقت اس سکول کو منفرد بناتا ہے
Sentence
 یہ رضاکار انڈیا کے مختلف شہروں اور دنیا بھر سے آتے ہیں
Sentence
 تین سے چھ ماہ تک گاؤں میں رہتے ہیں، بچوں کو پڑھاتے ہیں، ان کے ساتھ کھیلتے ہیں، اور ان سے بہت کچھ سیکھتے ہیں
Sentence
 دنیا بھر سے آنے والے ان رضاکاروں کی وجہ سے بچوں کی تعلیم پر تو مثبت اثر پڑتا ہی ہے ان کے ذہن بھی وسیع ہو گئے ہیں
Sentence
  حاجی پبلک سکول میں نرسری سے لے کر آٹھویں جماعت تک بچوں کو تعلیم دی جاتی ہے
Sentence
بچے خوش، تمیز دار اور پراعتماد نظر آتے ہیں
Sentence
 ایک دوسرے کے ساتھ ٹِپ ٹِپ انگریزی میں باتیں کرتے ہیں، اور کھیل ہو یا پڑھائی ایک دوسرے سے آگے نکلنے  کی کوشش کرتے رہتے ہیں
Sentence
 ہم یاسر سے ملے جو فلسفی بھی ہیں، اور شاعر بھی
Sentence
 پریا ڈاکٹر بن کر گاؤں میں ہسپتال کھولنا چاہتی ہیں جبکہ حمیرا نے اب تک یہ طے نہیں کیا کہ وہ تاریخ دان بننا چاہتے ہیں یا انگریزی ادب پڑھانا چاہتی ہیں
Sentence
 ان بچوں سے بات کر کے آپ کو احساس ہوتا ہے کہ ان کے خیالات، ان کی خواہشات لاانتہا ہیں، اور جیسا کہ پریا نے کہا، وہ جو چاہے کر سکتے ہیں، جو چاہے بن سکتے ہیں
Sentence
  