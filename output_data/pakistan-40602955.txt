
Sentence
پاکستان کے صوبہ بلوچستان کے دارالحکومت کوئٹہ میں حکام نے تین مسلح افراد کو فائرنگ کے تبادلے میں ہلاک کرنے کا دعویٰ کیا ہے
Sentence
کوئٹہ پولیس کے ذرائع کے مطابق تینوں افراد کی ہلاکت کا واقعہ بروری روڈ کے علاقے عیسیٰ نگری میں جمعرات کی رات پیش آیا
Sentence
پولیس ذرائع کے مطابق مسلح افراد نے اس علاقے میں پولیس پارٹی پر فائرنگ کی جس کے بعد سیکورٹی فورسز کی نفری طلب کی گئی
Sentence
پولیس ذرائع نے نامہ نگار محمد کاظم کو بتایا کہ فائرنگ کے تبادلے میں تین مسلح افراد ہلاک ہوگئے تاہم آزاد ذرائع سے ان کی ہلاکت کی تصدیق نہیں ہوئی
Sentence
پولیس ذرائع کا کہنا تھا کہ ہلاک ہونے والے افراد سے اسلحہ اور دھماکہ خیز مواد بھی برآمد کیا گیا
Sentence
پولیس حکام کی جانب سے تاحال یہ نہیں بتایا گیا کہ مارے جانے والے افراد کا تعلق کس سے تھا
Sentence
تینوں افراد کی لاشوں کو شناخت کے لیے سول ہسپتال کوئٹہ منتقل کر دیا گیا
Sentence
ان تینوں افراد کی مبینہ مقابلے میں ہلاکت کا واقعہ کوئٹہ شہر میں پولیس کے ایک ایس پی سمیت چار اہلکاروں کی ہلاکت کے 13گھنٹے بعد پیش آیا
Sentence
خیال رہے کہ کوئٹہ پولیس کے ایس پی مبارک شاہ اور ان کے تین محافظوں کو نامعلوم مسلح افراد نے جمعرات کی صبح کلی دیبہ کے علاقے میں فائرنگ کر کے ہلاک کیا تھا