انڈیا کی ریاست بہار میں حکام کا کہنا ہے کہ ریاست کے مختلف علاقوں میں جاری بارشوں کے دوران اتوار کو آسمانی بجلی گرنے سے 26 لوگ ہلاک ہو گئے ہیں ریاست کے ڈیزاسٹر مینجمنٹ ڈپارٹمنٹ کے مطابق یہ اعداد و شمار اتوار کی رات دس بجے تک کے ہیں* * بجلی گرنے کی وجہ سے سب سے زیادہ اموات روہتاس ضلع میں ہوئی ہیں یہاں پانچ افراد کی ہلاکت کی اطلاع ہےوہیں دارالحکومت پٹنہ میں بھی چار لوگ آسمانی بجلی کی زد میں آر کر مارے گئے انتظامیہ نے بجلی گرنے سے ہونے والی ہلاکتوں پر فی کس 4 لاکھ روپے معاوضہ دینے کا اعلان کیا ہےبہار کے کئی اضلاع میں اتوار کی دوپہر سے بارش ہو رہی ہے پٹنہ میں اتوار کی شام تک 48 ملی میٹر بارش ہو چکی تھیمحکمہ موسمیات پیر کو بھی شدید بارش کا امکان ظاہر کیا ہےریاست میں قدرتی آفات سے متعلق محکمے کے کنٹرول روم کے سریندر ٹھاکر کے مطابق تاحال سیلاب کے حوالے سے محکمہ کی طرف سے کوئی انتباہ نہیں جاری کیا گیا ہےانڈیا میں مون سون کی بارشوں کے دوران آسمانی بجلی گرنے کے واقعات عام ہیںانڈیا میں ہلاکتوں کا ریکارڈ رکھنے والے قومی ادارے کے مطابق انڈیا میں 2005 سے ہر برس ایسے واقعات میں تقریباً دو ہزار افراد ہلاک ہو جاتے ہیںانڈیا کے علاوہ اس کے پڑوسی ملک بنگلہ دیش میں بھی آسمانی بجلی گرنے کے نتیجے میں ہلاکتوں کے واقعات میں اضافہ دیکھنے میں آیا ہےبعض سائنسدانوں کا خیال ہے کہ عالمی سطح پر درجۂ حرارت بڑھنے سے آسمانی بجلی گرنے کے وقعات میں مزید اضافہ ہو سکتا ہے