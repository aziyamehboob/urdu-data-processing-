انگلینڈ اور ویلز میں کھیلی جانے والی آئی سی سی چیمپیئنز ٹرافی کے تیسرے میچ میں جنوبی افریقہ نے سری لنکا کو 96 رنز سے شکست دے دی ہے سری لنکا کو مقررہ 50 اوورز میں 300 رنز کا ہدف ملا تھا تاہم اس کی پوری ٹیم 42ویں اووز میں 203 رنز بنا کر آؤٹ ہوگئی لندن میں اوول کے میدان پر کھیلے جارہے اس میچ میں سری لنکا نے ٹاس جیت کر جنوبی افریقہ کو پہلے بیٹنگ کی دعوت دی تو اس نے مقررہ 50 اوورز میں چھ وکٹوں کے نقصان پر 299 رنز بنائے تھے 300 رنز کے ہدف کے تعاقب میں سری لنکا کی جانب سے ڈکویلا اور تھرنگا نے اننگز کا عمدہ آغاز کیا اور پہلی وکٹ کی شراکت میں 69 رنز بنانے کے بعد ڈکویلا مورنی مورکل کی گیند پر 41 رنز بنا کر آؤٹ ہوگئےلیکن اس کے بعد وقفے وقفے سے سری لنکن وکٹیں گرتی رہیں کوسل مینڈس  11 اور چندی مل 12  اور کپوگیدیرا کو صفر پر آوٹ ہوئے اپل تھرنگا نے57 رنز بنائے تاہم ان کے آؤٹ ہونے کے بعد کوئی بھی سری لنکن بیٹسمین جنوبی افریقی بولرز کا جم کر سامنا نہ کر سکا گنارتنے چار، پرسنا 13، لکمل صفر اور ملنگا ایک رن بنا کر آؤٹ ہوگئے جنوبی افریقہ کی جانب سے عمران طاہر نے چار، مورس نے دو جبکہ ربادا اور مورکل نے ایک ایک کھلاڑی کو آؤٹ کیا اس سے قبل جنوبی افریقہ کی جانب سے ہاشم آملہ نے عمدہ بیٹنگ کرتے ہوئے پانچ چوکوں اور دو چھکوں کی مدد سے اپنی 25 ویں سینچری مکمل کی اور 102 رنز بنا کر رن آؤٹ ہوگئے جنوبی افریقہ کی پہلی وکٹ 44 کے مجموعی سکور پر گری جب ڈی کاک 23 رنز بنا کر پردیپ کی گیند پر وکٹوں کے پیچھے کیچ آؤٹ ہوئے فف ڈو پلیسس نے چار چوکوں کی مدد سے اپنی نصف سینچری مکمل کی اور ہاشام آملہ کے ساتھ مل کر 145 رنز کی شراکت قائم کی دوسری وکٹ 189 کے مجموعی سکور پر گری جب ڈو پلیسس 75 رنز بنا کر پردیپ کی دوسری وکٹ بنے اس کے اگلے ہی اوور میں پرسنا نے کپتان اے بی ڈیویلیئرز کو چار کے انفرادی سکور پر پویلین بھیج دیا  ملر 18 جبکہ مورس 20 رنز بنا کر آؤٹ ہوئے سری لنکا کی جانب سے پردیپ نے دو جبکہ لکمل اور پرسنا نے ایک ایک کھلاڑی کو آؤٹ کیا لندن میں اوول کے میدان پر کھیلے جارہے میچ میں ایجنلو میتھیوز کی عدم موجودگی میں سری لنکن ٹیم کی قیادت اپل تھرانگا کر رہے ہیں جبکہ لیستھ ملنگا کی بھی ٹیم میں تقریبا دو برس بعد واپس ہوئی ہے جمعے کو آسٹریلیا اور نیوزی لینڈ کے درمیان کھیلے جانے والا میچ بارش کی وجہ سے بغیر کسی نتیجے کے اختتام پذیر ہو گیا تھا جس کے بعد دونوں ٹیموں کو ایک ایک پوائنٹ ملے جبکہ افتتاحی میچ میں میزبان انگلینڈ نے بنگلہ دیش کو آٹھ وکٹوں سے شکست دی تھی