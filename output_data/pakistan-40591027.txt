
Sentence
پاکستان میں ملحد ہونا زندگی کے لیے خطرناک ہو سکتا ہے، لیکن ایسے بہت سے لادین بھی ہیں جو ایک دوسرے کی حمایت کے لیے بند کمروں میں ایک ساتھ جمع ہوتے ہیں
Sentence
 تو سوال یہ ہے کہ جس ملک میں توہین مذہب یا کفر اختیار کرنے پر موت کی سزا ہو سکتی ہے وہاں ایسے لوگ کیسے رہتے ہیں
Sentence
  عمر انھی میں سے ایک ہیں جنھوں نے اپنے آبا و اجداد کے عقیدے کو مسترد کر دیا ہے
Sentence
 پاکستانی ملحدین جس آن لائن گروپ میں ایک ساتھ جمع ہوتے ہیں اس گروپ کی تشکیل میں عمر کا بھی ہاتھ ہے
Sentence
ایسے لوگوں کو آن لائن بھی محتاط رہنا ہوتا ہے اسی لیے اراکین جعلی شناخت کا استعمال کرتے ہیں
Sentence
 عمر کہتے ہیں: 'آپ کو اس بات کا خيال رکھنا ہوتا ہے کہ آپ کس کو فرینڈ بنا رہے ہیں
Sentence
' پاکستان میں الحاد سے متعلق کسی بھی طرح کی پوسٹ خطرناک نتائج کی حامل ہو سکتی ہے
Sentence
 حال ہی میں حکومت نے سائبر جرائم سے متعلق جو قانون منظور کیا ہے اس کے مطابق کسی نجی فورم پر بھی توہین مذہب سے متعلق کوئی بھی پوسٹ غیر قانونی تصور کی جائے گی
Sentence
 حکومت نے اس کے لیے اخبارات میں اشتہار جاری کیے ہیں جن میں عوام سے کہا گیا ہے کہ  اگر وہ توہین مذہب سے متعلق کوئی بھی مواد دیکھیں تو اس بارے میں میں وہ متعلقہ حکومتی اداروں کو مطلع کریں
Sentence
اس قانون پر عمل بھی شروع ہو گیا ہے
Sentence
 اس برس جون میں اسی طرح کے ایک مقدمے میں تیمور رضا نامی ایک شخص کو فیس بک پر توہین مذہب سے متعلق مواد شائع کرنے پر موت کی سزا سنائی گئی تھی
Sentence
  اس پس منظر میں ملحدین یہ محسوس کرتے ہیں کہ خدا کے وجود پر ان کے سوالات خطرے سے خالی نہیں ہیں
Sentence
عمر کا خیال ہے کہ حکومت  نے ملحد بلاگروں کے خلاف تو جیسے جنگ چھیڑ رکھی ہے
Sentence
 وہ کہتے ہیں: ’میرا ایک دوست مذہبی بنیاد پرستی کے خلاف لکھا کرتا تھا
Sentence
 ہم ایک ساتھ مل کر آن لائن گروپ چلاتے تھے
Sentence
 مجھے پتہ چلا کہ اسے بری طرح تشدد کا نشانہ بنایا گيا
Sentence
 ایک بار اگر آپ کو اغوا کر لیا گیا تو زیادہ امکانات اس بات کے ہیں کہ آپ کی لاش بوری میں بند ملے گی
Sentence
  'حکومت یہ دانستہ طور پر کر رہی ہے تاکہ جو لوگ بچے ہیں ان کو بھی یہ پیغام مل جائے کہ اگر آپ نے حد پار کی تو آپ کے ساتھ بھی یہی سلوک کیا جائے گا
Sentence
 '  اس برس ملحدین کی حمایت اور حکومت مخالف فورمز پر پوسٹ کرنے کی وجہ سے چھ کارکنان کو گرفتار کیا گيا ہے
Sentence
 ان میں سے ایک کارکن نے بی بی سی سے اس بارے میں بات کی لیکن نام نہ ظاہر کرنے کی شرط پر
Sentence
 ان کے مطابق حکومت اس خیال کو نافذ کرنا چاہتی ہے کہ اچھے شہری کا ایک اچھا مسلمان ہونا ضروری ہے
Sentence
حالانکہ پاکستان میں تکنیکی سطح پر الحاد غیر قانونی نہیں ہے لیکن بعض فقہا کی نظر میں کفریہ عقیدے کا حامل شخص موت کی سزا کا مستحق ہے
Sentence
 اس روشنی میں کھل کر اس پر بات کرنا خطرناک ثابت ہو سکتا ہے
Sentence
بہت سے ایسے پاکستانی جو ملحد ہیں، چھپ کر ایک جگہ جمع ہوتے ہیں
Sentence
 لاہور کے ایسے ملحد محفوظ نجی مکانوں میں خفیہ طور پر ہر ماہ ملتے ہیں
Sentence
 ان میں سے ایک شخص نے بتایا: 'یہ ایک خفیہ کمیونٹی ہے، جہاں ہم بات کر سکتے ہیں
Sentence
 یہاں ہر طرح کی بات ہوتی ہے
Sentence
 یہ ایک ایسی جگہ ہے جہاں آپ آزادانہ طور پر جو کہہ سکتے ہیں وہ کہنا چاہتے ہیں
Sentence
'   الحاد پرستوں کی ایسی خفیہ میٹگوں میں حصہ لینے والے ایسے بیشتر افراد کا تعلق شہر سے ہوتا ہے جو انگریزی میں آسانی سے بات کر سکتے ہیں
Sentence
 ان میں سے بیشتر افراد کا تعلق مراعات یافتہ طبقے سے ہے لیکن کچھ لوگوں کا تعلق دیہی علاقوں سے بھی ہے
Sentence
ظفر ایک وقت گاؤں کی ایک مسجد میں موذن تھے
Sentence
 وہ پنج وقتہ نمازی تھے اور مذہبی تعلیم دلچسپی لیتے تھے
Sentence
 لیکن آئی ٹی جاب اختیار کرنے کے بعد جب وہ اپنے گاؤں سے باہر آئے تو انھیں لگا کہ ان کے خیالات بالکل تبدیل ہو گئے ہیں
Sentence
    وہ کہتے ہیں: 'میرے اہل خانہ کو مجھ میں تبدیلی نظر آئی
Sentence
 میری ماں کو لگا کہ مجھے کسی کی نظر لگ گئی ہے
Sentence
 مجھے پھر پینے کے لیے دم کیا  ہوا پانی اور کھانے کے لیے دم کیا ہوا کھانے دیا جانے لگا
Sentence
 ان کو لگا اس سے نظر بد دور ہو جائے گی
Sentence
'آج کل میں جمعے کی نماز، یا عید کی نمازوں  کے لیے بطور رسم جاتا ہوں
Sentence
 میرے خاندان کو پتہ ہے کہ میں مذہب میں اعتقاد نہیں رکھتا لیکن جب تک میں اس بارے میں بہت زیادہ شور نہیں مچاتا وہ مجھے جگہ دے دیتے ہیں
Sentence
' ظفر کا کہنا ہے: 'اگر آپ بعض چیزیں کرنے کے لیے تیار ہیں، جیسے ادب آداب، والدین کا احترام اور عوام میں مناسب رویہ، تو پھر آپ ملحد رہ کر بھی آرام سے رہ سکتے ہیں
Sentence
'اس سلسلے میں جب وزارت انفارمیشن و ٹیکنالوجی سے بات کرنے کی کوشش کی تو ان کا کہنا تھا کہ سائبر کرائم سے متعلق قوانین کا مقصد لوگوں میں بیداری پیدا کرنا ہے
Sentence
 لیکن انھوں نے اغوا کی وارداتوں کے سلسلے میں تبصرہ کرنے سے انکار کر دیا