پاکستان کے الیکشن کمیشن نے کہا ہے کہ پاکستان تحریک انصاف نے غیر ملکی فنڈنگ سے متعلق جان بوجھ کر حقائق چھپائے ہیں جبکہ پی ٹی آئی کا کہنا ہے کہ الیکشن کمیشن دس برس پرانے ریکارڈ کی چھان بین کا اختیار نہیں رکھتاچیف جسٹس میاں ثاقب نثار کی سربراہی میں سپریم کورٹ کے تین رکنی بینچ نے عمران خان کی نااہلی اور پاکستان تحریک انصاف کی جانب سے ممنوع ذرائع سے غیر ملکی فنڈز حاصل کرنے سے متعلق درخواستوں کی سماعت کییہ درخواستیں حکمراں جماعت کے رہنما حنیف عباسی نے دائر کی ہیںبی بی سی کے نامہ نگار شہزاد ملک کے مطابق پاکستان تحریک انصاف کے وکیل انور منصور نے دلائل دیتے ہوئے کہا کہ ان کی جماعت نے اپنے سالانہ اثاثے ظاہر کیے لیکن اس وقت کسی نے کوئی اعتراض نہیں کیا تھاانور منصور نے کہا کہ الیکشن کمیشن تفصیلات جمع کرواتے وقت جانچ پڑتال کرسکتا ہے لیکن اسے 10 برس پرانے ریکارڈ کی جانچ پڑتال کرنے کا اختیار نہیں ہےپاکستان تحریک انصاف کے وکیل نے کہا کہ الیکشن کمیشن نے تمام سیاسی جماعتوں کے گوشوارے منظور کیے جس پر بینچ کے سربراہ نے کہا 'آپ کہنا چاہتے ہیں آڈٹ رپورٹ منظور ہوگئی تو دوبارہ جائزہ نہیں لیا جاسکتا'بینچ کے سربراہ نے انور منصور سے استفسار کیا کیا الیکشن کمیشن پڑتال خود کرسکتا ہے یا کسی کی شکایت پر جس پر ان کا کہنا تھا کہ الیکشن کمیشن مالی سال کے دوران معاملے کا جائزہ لے سکتا ہےانھوں نے کہا کہ تین سال تک اکاؤنٹس کی تفصیلات کا جائزہ لینا مناسب وقت ہے لیکن 10 سال پرانے ریکارڈ کی جانچ پڑتال نہیں کی جاسکتی اور الیکشن کمیشن اس ضمن میں از خود نوٹس لینے کا اختیار نہیں رکھتا ہےانور منصور کا کہنا تھا کہ پی ٹی آئی نے کیلیفورنیا سے 195 ملٹی نیشنل کارپوریشنز سے فنڈز لیے جس کی تمام تفصیلات ان کی ویب سائٹ پر موجود ہیںالیکشن کمیشن کے وکیل ابراہیم ستی کا کہنا تھا کہ فنڈنگ کے ذرائع ظاہر کرنا سیاسی جاعتوں پر لازم ہےانھوں نے کہا کہ پی ٹی آئی نے کبھی غیر ملکی فنڈنگ ظاہر نہیں کی جس کی وجہ سے جانچ پڑتال کا عمل نہیں ہوسکاچیف جسٹس میاں ثاقب نثار نے ریمارکس دیتے ہوئے کہا کہ کوئی بھی پارٹی ممنوعہ فنڈز کے بارے میں تو نہیں بتائے گی اس کے لیے چھان بین کرنی ہوتی ہےبینچ میں موجود جسٹس عمر عطا بندیال نے الیکشن کمیشن کے وکیل سے استفسار کیا کہ کیا ان کے ادارے نے دیگر سیاسی جماعتوں سے ممنوعہ ذرائع سے غیر ملکی فنڈنگ حاصل ہونے کے بارے میں بھی معلومات حاصل کی ہیں جس پر ابراہیم ستی کا کہنا تھا کہ الیکشن کمیشن میں یہ معاملہ اکبر ایس بابر لیکر آئے تھے جو پی ٹی آئی کے بانی رہنماؤں میں سے ہیںانھوں نے کہا 'اکبر ایس بابر گھر کے بھیدی تھے جنھوں نے لنکا ڈھائی ہے'ابراہیم ستی نے کہا کہ الیکشن کمیشن کو کسی بھی جماعت کے پرانے اکاؤنٹس کا جائرہ لینے کا اختیار حاصل ہےخیال رہے کہ سپریم کورٹ نے ان درخواستوں کی سماعت میں الیکشن کمیشن کو بھی نوٹس جاری کر رکھا ہےدرخواست گزار کے وکیل اکرم شیخ نے دلائل دیتے ہوئے کہا کہ پی ٹی آئی یو ایس اے نے انڈیا سمیت غیر ملکیوں سے فنڈز لیے لیکن فنڈز دینے والوں کا کہیں نام تو کہیں ایڈریس بھی نہیں ہےانھوں نے عدالت سے استدعا کی کہ وہ فنڈز کی نوعیت کا جائزہ لیں کہ کتنے انڈینز نے اس جماعت کی فنڈنگ کی ہےاکرم شیخ نے کہا کہ پی ٹی آئی کو ممنوع ذرائع سے کئی ملین ڈالر ملے ہیں جس پر بینچ کے سربراہ نے کہا 'کسی بھی سیاسی جماعت کی جانب سے ممنوعہ ذرائع سے حاصل کیے جانے والے فنڈز غیر قانونی ہیں'عدالت نے پاکستان تحریک انصاف کے وکیل کو ان کی جماعت کو ملنے والے غیر ملکی فنڈز کی تفصیلات بدھ تک پیش کرنے کا حکم دیا ہے