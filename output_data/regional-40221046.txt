
Sentence
انڈیا کی سپریم کورٹ نے کہا ہے  ملک میں جن لوگوں کے پاس آدھار کارڈ ہے انھیں اپنے انکم ٹیکس  گوشوارے داخل کرتے وقت اس کی تفصیلات بھی شامل کرنا ہوں گی
Sentence
لیکن عدالت نے فی الحال ان لوگوں کو اس فیصلے کے دائرے سے باہر رکھا ہے جن کے پاس آدھار کارڈ نہیں ہیں
Sentence
دہلی میں بی بی سی کے نامہ نگار سہیل حلیم کے مطابق انڈیا میں بنیادی طور پر دو کارڈ اہم سمجھے جاتے ہیں، ایک ’پین کارڈ‘ یا مستقل اکاؤنٹ نمبر جو محکمہ انکم ٹیکس کی جانب سے جاری کیا جاتا ہے
Sentence
 اس کا مقصد یہ ہے کہ کسی بھی شخص کی انکم ٹیکس سے متعلق تمام معلومات ایک ہی کھاتے سے منسلک کی جاسکے
Sentence
 اور دوسرا ہے آدھار کارڈ، جو بنیادی طور پر ایک شناختی کارڈ ہے
Sentence
 اس میں بھی ایک نمبر جاری کیا جاتا ہے، لیکن فرق یہ ہے کہ یہ ایک بائیو میٹرک کارڈ ہے، یعنی اسے جاری کرتے وقت آنکھوں کا سکین اور انگلیوں کے نشان ایک ڈیٹا بیس میں ریکارڈ کر لیے جاتے ہیں
Sentence
حکومت نے ٹیکس کی چوری روکنے کے لیے پہلے پین کارڈ متعارف کرایا تھا، لیکن اب اسے لگتا ہے کہ اس کام کے لیے آدھار کو لازمی بنانا بہتر ہے کیونکہ کسی بھی شخص کے لیے ایک سے زیادہ آدھار کارڈ حاصل کرنا ممکن نہیں ہے
Sentence
 اس لیے حکومت نے جولائی سے انکم ٹیکس گوشواروں میں آدھار کا نمبر شامل کرنا لازمی کردیا تھا
Sentence
اس فیصلے کو سپریم کورٹ میں چیلنج کیا گیا تھا
Sentence
 مخالفت کرنے والوں کا دعویٰ ہے کہ ملک میں حساس نجی معلومات کو محفوظ  رکھنے کا فی الحال مناسب انتظام نہیں ہے اور یہ ڈیٹا غلط ہاتھوں میں جا سکتا ہے
Sentence
سپریم کورٹ میں حکومت کا موقف تھا کہ آدھار کارڈ کو انکم ٹیکس گوشواروں اور ’پین کارڈ‘ سے جوڑنے کے دو بنیادی فائدے ہوں گے، ایک یہ کہ ٹیکس کی چوری کم ہوگی اور دوسرا دہشت گردی کی اعانت کے لیے فنڈنگ پر بھی کنٹرول کیا جاسکے گا
Sentence
لیکن سپریم کورٹ نے اپنے فیصلے میں بیچ کا راستہ اختیار کیا ہے
Sentence
 عدالت نے کہا کہ جن لوگوں کے پاس آدھار کارڈ موجود ہے، انھیں انکم ٹیکس گوشوارے داخل کرتے وقت اس کی تفصیل بھی شامل کرنی ہوگی، لیکن باقی لوگ بغیر آدھار کے بھی اپنے گوشوارے داخل کرسکتے ہیں
Sentence
سپریم کی ایک آئینی بنچ آدھار کارڈ سے متعلق خدشات پر ایک پٹیشن کی سماعت کررہی ہے
Sentence
 عدالت نے کہا کہ بنچ کا فیصلہ آنے تک سب کے لیے آدھار کارڈ کا استعمال لازمی نہیں ہوگا
Sentence
آدھار کارڈ کی سکیم کانگریس کی حکومت نے شروع کی تھی اور اس کا منصوبہ یہ تھا کہ فلاحی سکیموں کےتحت امداد نقد کی شکل میں دی جائے اور یہ پیسہ براہ راست لوگو ں کے کھاتوں میں منتقل کیا جائے
Sentence
بی جے پی پہلے آدھار کارڈ کی مخالفت کررہی تھی لیکن اقتدار میں آنے کے بعد اس نے آدھار کو اپنی سکیموں میں کلیدی اہمیت دی ہے