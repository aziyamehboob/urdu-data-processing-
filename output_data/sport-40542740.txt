انگلینڈ میں جاری خواتین کے کرکٹ کے عالمی کپ مقابلوں میں ٹاؤنٹن کے کاؤنٹی گراؤنڈ پر کھیلنے جانے والی میچ میں نیوزی لینڈ کی ٹیم نے پاکستان کو باآسانی آٹھ وکٹوں سے ہرا دیا ہے اس شکست کے بعد پاکستان کی سیمی فائنل میں کوالیفائی کرنے کی امیدیں دم توڑ گئی ہیں 145 رنز کی تعاقب میں نیوزی لینڈ کی پہلی وکٹ 12 رنز پر گر گئی لیکن اس کے بعد سٹیٹرویٹ اور تیسری نمبر پر آنے والی صوفی ڈیوین نے پاکستانی بولنگ کے پرخچے اڑا دیے اور صرف 15 اوورز میں نو اعشاریہ آٹھ کی اوسط سے کھیل کر ہدف پورا کر دیاڈیوین نے شاندار بیٹنگ کی اور 31 گیندوں پر 93 رنز بنائے اس سے پہلے پاکستان کی کپتان ثنا میر نے ٹاس جیت کر پہلے بیٹنگ کا فیصلہ کیا تو اووپنگ بلے بازی کرنے والی عائشہ ظفر اور ناہیدہ خان نے 35 رنز کی شراکت جوڑی قدرے بہتر شروعات سے ایسا لگا کہ پاکستان کی ٹیم اس دفعہ اچھی بیٹنگ کر سکے گی لیکن بعد میں آنے والے کھلاڑیوں نے اس آغاز کا فائدہ نہ اٹھایاکپتان ثنا میر نے ایک دفعہ پھر شاندار بیٹنگ کی اور نصف سنچری بنانے میں کامیاب ہوئیں لیکن دوسری جانب سے کوئی اور کھلاڑی ان کا ساتھ نہ دے سکیں اور پوری ٹیم 47ویں اوور میں آؤٹ ہو گئینیوزی لینڈ کی جانب سے ہینا روو نے تین وکٹیں حاصل کیں جبکہ تاہوو، کیسپیرک اور کیر نے دو دو کھلاڑی آؤٹ کیےاس سے پہلے پاکستان نے اب تک ٹورنامنٹ میں چار میچ کھیلے ہیں اور چاروں میں اس کو شکست نصیب ہوئی ہے آج کے دن کے دوسرے میچ میں جنوبی افریقہ کی ٹیم انڈیا کے مدمقابل ہے جہاں انھوں نے انڈیا کو جیت کے لیے 274 رنز کا ہدف دیا ہےمیچ جیتنے کی صورت میں انڈیا کی یہ مسلسل پانچویں فتح ہوگی 