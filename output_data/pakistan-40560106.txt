
Sentence
کراچی کے صوبائی حلقے پی ایس 114 کے ضمنی انتخابات میں پاکستان پیپلز پارٹی نے متحدہ قومی موومنٹ پاکستان کو شکست دی یا متحدہ قومی موومنٹ پاکستان نے ایم کیو ایم لندن کو شکست دیکر اپنی سیاسی حیثیت برقرار رکھی موجودہ وقت دونوں ہی دعوے درست نظر آ رہے ہیں
Sentence
پاکستان پیپلز پارٹی کے امیدوار سعید غنی نے ساڑھے 23 ہزار سے زیادہ ووٹ حاصل کرکے کامیابی حاصل کی جبکہ ایم کیو ایم پاکستان کے کامران ٹیسوری 18  ہزار کے قریب ووٹ لے سکے
Sentence
 تیسرے نمبر پر مسلم لیگ ن اور چوتھے نمبر پر تحریک انصاف کے امیدوار رہے
Sentence
ایم کیو ایم پاکستان کے لیے لندن سے علیحدگی کے بعد یہ ضمنی انتخابات دوسری آزمائش تھے
Sentence
 اس سے قبل ایم کیو ایم پاکستان  نے صوبائی حلقے پی ایس 127 ملیر پر شکست کھائی تھی اور وہاں بھی پیپلز پارٹی کا امیدوار کامیاب رہا لیکن اس بار صورت حال اس وجہ سے بھی دلچسپ تھی کہ الطاف حسین کی زیر قیادت ایم کیو ایم لندن نے اس ضمنی انتخابات کا بائیکاٹ کیا تھا
Sentence
تجزیہ نگار مظہر عباس کا کہنا ہے کہ یہ نتائج ایم کیو ایم پاکستان کے لیے حوصلہ افزا ہیں کیونکہ وہ دو محاذوں پر لڑ رہے تھے ایک پیپلز پارٹی اور دوسرا ایم کیوایم لندن
Sentence
'الطاف حسین کا بائیکاٹ کوئی زیادہ پراثر نہیں رہا
Sentence
 جن پولنگ سٹیشنوں میں ایم کیو ایم پاکستان کو اچھے ووٹ ملے یہ وہی علاقے ہیں جہاں اردو آبادی موجود ہے اور انھیں غیر اردو اسپیکنگ ووٹ نہ ہونے کے برابر ملا ہے
Sentence
'  1988 سے لیکر 2013  کے عام انتخابات تک پاکستان پیپلز پارٹی اس حلقے سے کبھی کامیاب نہیں رہی جبکہ یہ نشست  تین بار ایم کیو ایم اور تین بار عرفان مروت کے پاس رہی جن کو مسلم لیگ کے کسی نہ کسی دھڑے کی حمایت حاصل تھی
Sentence
 عرفان اللہ مروت نے پاکستان پیپلز پارٹی میں شمولیت کی کوشش کی تھی لیکن سابق صدر آصف علی زرداری کی بیٹیوں بختاور اور آصفہ بھٹو زرداری کی مخالفت کے بعد ان کی پارٹی میں شمولیت رک گئی اور انھوں نے ضمنی انتخابات میں تحریک انصاف کے امیدوار نجیب ہارون کی حمایت کی لیکن ووٹروں میں یہ فیصلہ مقبول نظر نہیں آیا
Sentence
ضمنی انتخابات کے دوران رینجرز کی موجودگی غیر روایتی رہی، ڈی جی رینجرز بھی خود گشت پر پہنچے
Sentence
 پیپلز پارٹی کے امیدوار سعید غنی نے رینجرز پر جانبداری کا بھی الزام لگایا
Sentence
 تجزیہ نگار سرتاج خان کا کہنا ہے کہ اسٹیبلشمنٹ کی یہ کوشش تھی کہ کسی طرح مہاجر ووٹر کی حوصلہ افزائی کی جائے تاکہ یہ پیغام دیا جا سکے کہ لوگ الطاف حسین کے خلاف ووٹ ڈالنے کے لیے آئے ہیں اور اس شہر میں مائنس الطاف حسین سیاست ہو رہی اور بڑی کامیابی کے ساتھ ہو رہی ہے
Sentence
 تحریک انصاف کے  امیدوار نجیب ہارون پانچ ہزار 98 ووٹوں کے ساتھ چوتھے نمبر پر رہے ہیں
Sentence
 بلدیاتی انتخابات کے بعد تحریک انصاف نے مسلسل ہر ضمنی انتخابات میں شکست کھائی ہے
Sentence
سیاسی تجزیہ نگار ڈاکٹر جعفر احمد کا کہنا ہے کہ کراچی میں 2013 کے انتخابات میں جس طرح تحریک انصاف ابھری تھی اس سے یہ توقع کی جارہی تھی کہ وہ کراچی میں جڑیں پختہ کر لے گی لیکن وہ بلبلے کی طرح بیٹھ گئی
Sentence
 اس کی وجہ شاید یہ ہے کہ ان کا زیادہ تر فوکس پنجاب اور خیبر پختون خواہ کی طرف ہے کراچی میں انھوں نے زیادہ تگ ودو نہیں کی
Sentence
 تینوں اہم جماعتوں کے امیدواروں میں سے پاکستان پیپلز پارٹی کے امیدوار سعید غنی  کا تعلق اسی حلقے سے تھا جہاں سے وہ دو بار یونین کونسل چیئرمین منتخب ہوئے تھے جبکہ ایم کیو ایم کے کامران ٹیسوری اور تحریک انصاف کے نجیب ہارون شہر کے دیگر علاقوں میں رہائش رکھتے ہیں
Sentence
 تجزیہ نگار مظہر عباس کا کہنا ہے کہ سعید غنی کو مقامی ہونے کا فائدہ پہنچا
Sentence
 اس کے ساتھ حلقے کی جو علاقائی صورت حال ہے اس کو مد نظر رکھتے ہوئے  پیپلز پارٹی نے ان جماعتوں سے اتحاد کیا جن کا اثر رسوخ موجود تھا جبکہ عرفان اللہ مروت فیکٹر بالکل بھی کام نہیں آیا
Sentence
کراچی کا صوبائی حلقہ 114 کثیرالاقومی علاقہ ہے اور ووٹنگ کے رجحان میں بھی یہ اثر دیکھا گیا
Sentence
 تجزیہ نگار سرتاج خان کا کہنا ہے کہ مہاجر ووٹ ایم کیو ایم کو ملا جبکہ پنجابی ووٹ اکبر گجر کے پاس چلا گیا
Sentence
 جو امکان ظاہر کیا جارہا تھا کہ تحریک انصاف کے پاس سنی، پشتون، پنجابی اور عیسائی ووٹ آئے گا ایسا نہیں ہو سکا
Sentence
 'اس وقت تک پیپلز پارٹی ان حلقوں سے ضمنی انتخابات میں کامیاب رہی ہے جہاں اس کا ووٹ رہا ہے
Sentence
 عام انتخابات میں وہ ان علاقوں میں جہاں ایم کیو ایم کا اثر رسوخ رہا، وہاں سے کوئی سیٹ حاصل کرت ہے تو وہ بڑی کامیابی ہو گی
Sentence
'کراچی میں پاکستان پیپلز پارٹی، عوامی نیشنل پارٹی اور جمعیت علما اسلام فضل الرحمان  قریبی اور مختلف حلقوں میں اتحادی رہی ہیں
Sentence
 تجزیہ نگار مظہر عباس کا کہنا ہے کہ عام انتخابات میں ان جماعتوں میں اتحاد ممکن ہے
Sentence
 ایم کیو ایم کو اس اتحاد کے علاوہ پاک سرزمین پارٹی اور ایم کیو ایم لندن کی مخالفت کا سامنا کرنا ہے جو سب سے بڑے چیلینجز ہیں