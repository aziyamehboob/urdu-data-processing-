
Sentence
انڈیا کے مقدس شہر واراناسی میں لڑکیوں کے لیے بنایا گیا ایک روایتی بورڈنگ سکول اپنی انوکھی تاریخ کے وجہ سے مشہور ہے
Sentence
 ماں آنندمائی کنیاپیتھ لڑکیوں کے لیے ایک مخصوص ادارہ ہے جہاں انڈیا بھر سے کمسن لڑکیاں پڑھائی اور روحانی  تربیت کے لیے آتی ہیں
Sentence
 یہ سکول گروکُل کی طرز پر قائم ہے جہاں طلبہ کی رہائش ان کے اساتذہ کے قریب ہوتی ہے
Sentence
 فوٹوگرافر پرومیتا چیٹرجی نے اس سکول کا دورہ کیا اور اس آشرم کی تصویر کشی کی
Sentence
 69 سال سے قائم یہ سکول واراناسی میں قائم ہے جسے ہندومت کی جنم بھومی تصور کیا جاتا ہے
Sentence
 ہر سال ہزاروں زائرین اس شہر کا رخ کرتے ہیں تاکہ وہ مقدس دریا گنگا میں ڈبکی لگا سکیں
Sentence
 یہ سکول روحانی رہنما ماں آنندمائی نے قائم کیا تھا جو کہ بنگلہ دیش میں پیدا ہوئی تھیں اور انھوں نے انڈیا بھر کا روحانی سفر کیا تھا
Sentence
  اس سکول میں ایک عام دن صبح چار بجے شروع ہوتا ہے اور دن بھر بچیوں کو دین اور دنیا دونوں کی تعلیم دی جاتی ہے
Sentence
بچیوں کو اس سکول میں داخلہ پانچ برس کی عمر سے دیا جاتا ہے اور وہ بالغ ہونے تک آشرم میں رہتی ہیں
Sentence
 صبح دس بجے سے لے کر شام چار بجے تک ان کو تعلیم دی جاتی ہے
Sentence
 سکول میں طالبات کو ہندومت کی مقدس کتاب جیسے ویداس کے اسباق دن میں دو بار پڑھائے جاتے ہیں
Sentence
 اس کے علاوہ انھیں سنسکرت زبان کی گرامر، انگریزی، ہندی، ریاضی، تاریخ، جغرافیہ، معاشیات اور عمرانیات  کی بھی تعلیم دی جاتی ہے
Sentence
 اس تصویر میں دیکھا جا سکتا ہے کہ لڑکیاں دن کی پہلی کلاس سے پہلے اپنی میزوں کو ٹھیک کر رہی ہیں
Sentence
دن میں ان طالبات کو دو گھنٹے کھیلنے کے لیے بھی ملتے ہیں
Sentence
 سکول کی ویب سائٹ کے مطابق ان کے ہاں 'موسیقی سکھانے، گھریلو کام کاج، سلائی، کڑھائی، کھانا پکانا اور دیگر امور خانہ داری سکھانے کی سہولیات بھی ہیں
Sentence
'سکول میں پڑھنے والی طالبات ہاسٹل میں رہتی ہیں
Sentence
 سکول میں یونیفارم کی بہت سختی ہے اور جیسے جیسے طالبات کی عمریں بڑھتی جاتی ہیں وہ سکول یونیفارم کی جگہ سفید ساڑھی لینا شروع کر دیتی ہیں
Sentence
 سکول میں طالبات کے لیے چھوٹے تراشے ہوئے بال رکھنا ضروری ہے
Sentence
 سکول کے اساتذہ کے مطابق جب یہ طالبات سکول سے فارغ ہو جاتی ہیں تو ان کو باہر کی دنیا میں جا کر کوئی بھی پیشہ اختیار کرنے کی اجازت ہوتی ہے
Sentence
 لیکن ضروری نہیں کہ ہر کوئی اپنا یہ گھر چھوڑ کے چلا جائے کیونکہ کچھ خواتین تعلیم کے بعد اسی آشرم میں زندگی گزارنا پسند کرتی ہیں