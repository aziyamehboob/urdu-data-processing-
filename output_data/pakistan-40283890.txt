
Sentence
پاکستان کے صوبہ خیبر پختونخوا کے دارالحکومت پشاور میں زرعی تحقیق کے لیے مختص ترناب فارم کی زمین پر ایکسپو سینٹر تعمیر کیا جا رہا ہے 
Sentence
صوبائی حکومت نے اس کے لیے 25 ایکڑ زمین مختص کی ہے جہاں سے 30 ہزار قیمتی پودے تلف کر کے ٹریکٹر چلا دیے گئے ہیں
Sentence
  اس منصوبے کے لیے زمین پاکستان تحریک انصاف کی صوبائی حکومت فراہم کر رہی ہے جبکہ اس کی تعمیر پاکستان مسلم لیگ ن  کی مرکزی حکومت کرے گی
Sentence
 دونوں سیاسی جماعتوں میں اس پر کوئی اختلاف نہیں ہے
Sentence
پشاور شہر سے 20 کلومیٹر دور جی ٹی روڈ پر گھنے درخت، پھل دار پودے اور سبزیوں کے کھیت اس ترناب فارم کا حصہ ہیں
Sentence
 یہ قیمتی زمین حکمرانوں کی نظر میں تھی اب یہاں ہریالی ختم کر کے ایکسپو سینٹر کی عمارت تعمیر کی جائے گی
Sentence
 اس منصوبے میں تحریک انصاف اور مسلم لیگ نواز متحد ہیں جبکہ دیگر سیاسی جماعتیں بھی خاموش ہیں
Sentence
 ابتدائی طور پر 25 ایکڑ زمین پر نایاب پودے تلف کرکے چٹیل میدان بنا دیا گیا ہے  جبکہ مزید 25 ایکڑ زمین بھی ایکسپو سینٹر کو دینے کا منصوبہ ہے
Sentence
  ترناب فارم 108 سال پہلے برطانوی دور میں قائم کیا گیا تھا اور اس میں سبزیوں  پھلوں اور دیگر اجناس کے بیج کی تیاری، نرسریاں قائم کرنا اور نئی اقسام تیار کرنے کے علاوہ مختلف بیماریوں پر تحقیق کی جاتی ہے
Sentence
 ترناب فارم کی کل زمین دو سو ایکڑ ہے
Sentence
  ترناب فارم کے دورے کے دوران  زرعی یونیورسٹی پشاور کے ایم ایس سی آنرز کے طالب علموں سے ملاقات ہوئی جو 'پولینیشن' کے موضوع پر ٹماٹروں کی پیدوار پر تحقیق کر رہے تھے 
Sentence
 ایک طالب علم عاقب شکیل نے بی بی سی کو بتایا کہ ترناب فارم خیبر پختونخوا ہی نہیں بلکہ پاکستان میں زراعت کی ترقی میں اہم کردار ادا کر رہا ہے
Sentence
 ان کا کہنا تھا کہ یونیورسٹی میں اتنی جگہ نہیں ہے کہ وہ تحقیق کے لیے جا سکیں اس لیے بیشترطالب علم ریسرچ سینٹر آتے ہیں جہاں انھیں تمام سہولیات دستیاب ہوتی ہیں اور اسی ریسرچ کے نتیجے میں مختلف اجناس کی پیداوار میں اضافہ کیا جاتا ہے اعلیٰ نسل کے پھلوں کی نئی اقسام دریافت کی جاتی ہیں
Sentence
ترناب فارم سے  نہ صرف طالب علم بلکہ زمیندار اور کسان بھی رہنمائی حاصل کرتے ہیں
Sentence
 ترناب فارم کے قریب مقیم لوگوں نے بتایا کہ یہ فیصلہ اچانک ہی ہوا ہے اور ایک دن یہاں زمین پر ٹریکٹر چلائے گئے  30 ہزار سے زیادہ قیمتی پودے تلف کر دیے گئے
Sentence
 ماحولیات کے لیے کام کرنے والی تنظیمیں حکومت کے اس منصوبے کی مخالف ہیں
Sentence
 ایک غیر سرکاری تنظیم سرحد کنزرویشن نیٹ ورک کے بانی عہدیدار عادل ظریف نے بی بی سی کو بتایا کہ اس فیصلے سے زراعت اور باغبانی کو بہت نقصان پہنچے گا
Sentence
 انھوں نے کہا کہ ہمارے حکمرانوں کو یہ جاننا چاہیے کہ ایکسپو سینٹر ہماری خوراک نہیں ہے کہ ہم کھائیں گے اگر اسی طرح اتنی قیمتی زمینوں پر عمارتیں تعمیر کی جائیں گی تو ہم کھائیں گے کیا  یہ تو ہم اجتماعی خودکشی کرنے جا رہے ہیں
Sentence
 عادل ظریف نے اعلیٰ حکام کو خطوط بھی لکھے ہیں جن میں انھوں نے حکومت سے مطالبہ کیا ہے کہ اس منصوبے پر عمل درآمد فوری طور پر روکا جائے
Sentence
 حکومت کے اس فیصلے سے صرف ترناب فارم ہی متاثر نہیں ہوگا بلکہ اس سے جڑی ٹی ٹی روڈ پر ایک سو کے لگ بھگ نرسریاں بھی تباہ ہو جائیں گی جن میں لاکھوں قیمتی پودے رکھے گئے ہیں
Sentence
 ان نرسریوں کے مالکان کو بھی نوٹسز جای کیے جا چکے ہیں
Sentence
 ایک نرسری کے مالک امین جان نے بتایا کہ ہر ایک نرسری میں لاکھوں اور کروڑوں روپے کے پودے رکھے ہیں جو نہ صرف پاکستان بلکہ افغانستان اور وسطی ایشیا تک لوگ لے جاتے ہیں
Sentence
 انھوں نے کہا کہ ترناب فارم کا آڑو، ناشپاتی، ترناب گلابی انار،اور انگور کی اہم قسمیں تیار کی ہیں جو محتلف ممالک کو بھیجے جاتے ہیں
Sentence
موجودہ حکومت نے اس سے پہلے پشاور یونیورسٹی کے بوٹینیکل گارڈن پر بھی تعمیرات کا منصوبہ بنایا ہے
Sentence
 اعلیٰ تحقیق اور تعلیم کے لیے مختص زمینوں پر اگر اسی رفتار سے ٹریکٹر چلائے گئے تو آئندہ کچھ عرصے میں اہم ذائقہ دار پھل شاید نایاب ہوجائیں گے
Sentence
 