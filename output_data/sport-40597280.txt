
Sentence
پاکستانی کرکٹ ٹیم کے کپتان سرفراز احمد کا کہنا ہے کہ کاؤنٹی کرکٹ کھیلنا ان کی دیرینہ خواہش تھی اور وہ مستقبل میں بھی کاؤنٹی کھیلنا پسند کریں گے
Sentence
یاد رہے کہ یارکشائر کاؤنٹی نے سرفراز احمد سے مختصر معاہدہ کیا ہے جس کے تحت وہ موجودہ سیزن میں پانچ میچز کھیلیں گے
Sentence
وہ پاکستان کے پہلے وکٹ کیپر ہیں جو کاؤنٹی کرکٹ کھیلیں گے
Sentence
سرفراز احمد نے بی بی سی اردو کو دیے گئے انٹرویو میں کہا کہ کاؤنٹی کرکٹ کھیلنا ان کے لیے اہم موقع ہے اور وہ چاہیں گے کہ اس موقع سے فائدہ اٹھاتے ہوئے اچھی کارکردگی دکھائیں
Sentence
سرفراز احمد کا کہنا ہے کہ کاؤنٹی کرکٹ کھیل کر انہیں بہت کچھ سیکھنے کا موقع ملے گا کیونکہ جس کرکٹر نے بھی کاؤنٹی کرکٹ کھیلی ہے اس کا یہی کہنا ہے کہ وہاں بہت زیادہ پروفیشنلزم ہے اور اسے وہاں کھیل کر تجربہ حاصل ہوا ہے
Sentence
سرفراز احمد کا کہنا ہے کہ فی الحال یہ صرف پانچ میچز کا معاہدہ ہے لیکن مستقبل میں اگر انہیں آفر ہوئی اور پاکستانی ٹیم کی مصروفیت نہ ہوئیں تو وہ کاؤنٹی کرکٹ کے زیادہ میچز کھیلیں گے
Sentence
واضح رہے کہ سرفراز احمد کی قیادت میں پاکستانی ٹیم نے حال ہی میں چیمپئنز ٹرافی جیتی ہے اور اب پاکستان کرکٹ بورڈ نے انہیں مصباح الحق کی ریٹائرمنٹ کے بعد ٹیسٹ ٹیم کا بھی کپتان مقرر کردیا ہے
Sentence
پاکستانی ٹیم ان کی قیادت میں پہلی ٹیسٹ سیریز سری لنکا کے خلاف اس سال اکتوبر میں متحدہ عرب امارات میں کھیلے گی
Sentence
   