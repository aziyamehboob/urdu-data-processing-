
Sentence
سوشل میڈیا شاید اس نیت سے  تخلیق کیا گیا کہ بلا رنگ و نسل و مذہب و ملت  کرہ ارض کو اصلی گلوبل ولیج بنا دے گا
Sentence
ہم  اپنے دکھ سکھ رئیل ٹائم میں بانٹنے کے قابل ہو جائیں گے بلکہ ان گنت مشترکہ مسائل کے درجنوں حل بھی ڈھونڈھ سکیں گے
Sentence
 شاید  پہیے کی ایجاد کے بعد سب سے اہم ایجاد انٹرنیٹ ہے
Sentence
سوشل میڈیا نے لوگوں کی زباں بندی کو ہمیشہ ہمیشہ کے لیے کالعدم کردیا ہے
Sentence
 اب خبر پر خبر کے ٹھیکیداروں کی اجارہ داری ختم ہو چکی ہے 
Sentence
 کوئی میرا مضمون چھاپنے سے انکار کرے گا تو میں اسے فیس بک پر ڈال دوں گا
Sentence
 جن ریاستوں میں سوشل میڈیا کو سائبر زنجیر  پہنانے  کی کوشش کی گئی وہیں کے دس پندرہ سال کے بچوں نے ان زنجیروں کو اڑا  کے رکھ دیا
Sentence
مگر جس  طرح ہم اندھا دھند سوشل میڈیا ٹول کے جوق در جوق غلام بن  رہے ہیں اس کے سبب کیا ہم ایک دوسرے سے جڑ رھے ہیں یا  دور ہو رہے ہیں
Sentence
 اب تو مجھے اس شخص کی تلاش ہے جس نے ان سوشل میڈیا میں سے ان کا لفظ غائب کر کے اندھی ڈال دی
Sentence
 پہلے ہم میاں بیوی، میاں بیوی ہونے کے باوجود ایک دوسرے سے دو چار منٹ  اچھی اچھی باتیں کر لیتے تھے
Sentence
 اب اکثر یہ سننے کو ملتا ہے 'ہاں ہاں بولتے رہو ،ٹویٹس اور واٹس ایپ چیک کرتے ہوئے میرے کان بند تھوڑا ہو جاتے ہیں
Sentence
'جب بجلی نہ ہو تو میرا بیٹا میری گود میں سر رکھ کے کہانی سننے کی فرمائش کرتا ہے
Sentence
 جیسے ہی بجلی آتی ہے وہ  آدھے میں چھوڑ کر انٹرنیٹ کی گود میں سر رکھ دیتا ہے اور میں 'ایک منٹ پوری کہانی تو سن  لو بیٹا'  کرتا رہ جاتا ہوں
Sentence
اپنے بچوں کے لیے میں ایک بیک ورڈ باپ ہوں کیونکہ مجھے ایپس ڈاؤن لوڈنگ کے شارٹ کٹس نہیں معلوم 
Sentence
میں  تیزی سے کی پیڈ  پر انگلیوں کو کتھک نہیں کروا سکتا
Sentence
 وقت بچانے کی خاطر ہا ہا ہا  ویری فنی کے بجائے ایل او ایل لول نہیں لکھ پاتا
Sentence
سوشل میڈیا پر کسی سنجیدہ بحث میں حصہ لینا یا تبصرہ کرنا دن بدن کوہِ قاف میں قید پری تک رسائی جیسا ہوتا جا رہا ہے
Sentence
 راستے میں انتہا پسندی  کے جنات اور شدت پسندی  کے  اژدھوں  کی سرزمین سے گذرنا پڑتا ہے
Sentence
کہنے کو سوشل میڈیا نے مجھے آزاد کردیا ہے مگر لگڑ بگوں ، لومڑیوں ، سانپوں اور دیگر حشراتِ الارض کو بھی آزاد کردیا 
Sentence
 کچھ پتہ نہیں چلتا کہ آپ کے کس جملے کا کیا مفہوم کوئی بھی آدمی کچھ اور لے کر آپ کو کب دائرہِ اسلام سے خارج  یا داخل کرلے
Sentence
 اپنی پسندیدہ شخصیت پر ذرا سی بھی تنقید کے ردِ عمل میں آپ کو لسانی بدفعلی کے نشانے پر رکھ لے
Sentence
آپ کی تصویر کو ہار پہنا دے یا آپ کا چہرہ کاٹ کے خنزیر پر فٹ کر دے
Sentence
اب آپ پر افراد حملے نہیں کرتے
Sentence
  پورے پورے سائبر غول حملہ آور ہوتے ہیں
Sentence
 مجھے تو یہی نہیں معلوم ہوتا کہ جو نورین میری ہر تحریر کی  پرستار ہے وہ واقعی نورین ہے یا چوہدری ستار ہے
Sentence
 یہی پتہ نہیں چلتا کہ جو تصویر مجھے خوش یا اداس کر رہی ہے واقعی اوریجنل ہے یا فوٹو شاپ  کے کموڈ  سے گزر کے مجھ تک آئی  ہے
Sentence
یہ سوشل میڈیا کا ہی تو فیض ہے کہ جنہیں پڑھنا چاہیے وہ لکھ رہے ہیں
Sentence
 جنہیں سننا چاہیے وہ بول رہے ہیں اور جنہیں بولنا چاہیے وہ چپ ہیں
Sentence
میں کن لوگوں میں رہنا چاہتا تھا
Sentence
یہ کن لوگوں میں رہنا پڑ رہا ہے
Sentence
 فرقہِ تسلیہ والے میرے دوست کہتے ہیں کہ  خون نہ جلاؤں اور اپنی توجہ سنجیدہ ویب سائٹس ،  پڑھے لکھے وٹس ایپ گروپس اور معیاری ٹیگنگ پر رکھوں تو بہتر ہے
Sentence
 سوشل میڈیا ابھی بچہ ہے
Sentence
 بڑا ہو گا تو خود بخود سدھر جائے گا
Sentence
مگر جب میں ایسے پرامید دوستوں سے کہتا ہوں کہ جو لوگ اپنی گلی کا کچرا صاف کرنے کے لئے بھی چینی اور ترک کمپنیوں کو ٹھیکے دے رہے ہوں وہ سوشل میڈیا کو انوائرنمنٹ فرینڈلی بنانے کا ہمالیہ  کیسے سر کریں گے 
Sentence
 اس پر ان  میں سے کوئی ایک دوسری طرف منہ کر کے بڑ بڑاتا ہے 'رہے گا نہ یہ جاہل کا جاہل‘