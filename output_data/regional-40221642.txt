
Sentence
بھارت کے زیرانتظام کشمیرمیں فوجی حکام کا کہنا ہے کہ جنگلوں میں چھپے مسلح شدت پسندوں کے خلاف جو وسیع آپریشن شروع کیا گیا ہے، اس میں عام لوگ سب سے بڑی رکاوٹ ہیں
Sentence
 سرینگر میں تعینات فوج کی پندرہویں کور کے ایک اعلی افسر نے بی بی سی اردو کے ریاض مسرور کو بتایا: ’خفیہ نیٹ ورک مضبوط ہے، ہمیں پتہ بھی چلتا ہے کہ انتہاپسند کہاں پر ہیں، لیکن جونھی محاصرہ کیا جاتا ہے، مقامی لوگ انتہاپسندوں کو بچانے کے لیے مظاہرہ کرتے ہیں
Sentence
‘ ایسا ہی ایک واقعہ چھ جون کو شوپیاں میں ہوا جب فوج، پولیس اور دیگر فورسز نے ایک  گاؤں کا محاصرہ کیا
Sentence
  محصور شدت پسندوں کے حق میں لوگوں کی بڑی تعداد جس میں خواتین بھی تھیں، نے محاصرہ کرنے والی فورسز پر پتھراؤ کیا
Sentence
 اس دوران فورسز نے مظاہرین پر فائرنگ کی جس میں عادل فاروق نامی نوجوان ہلاک ہوگیا
Sentence
 اس کے فوراً بعد کئی علاقوں میں مظاہرے ہوئے
Sentence
 حکام نے متعدد حساس علاقوں کی ناکہ بندی کی اور انٹرنیٹ سروس کو معطل کردیا
Sentence
 عادل فاروق کی ہلاکت کے خلاف جمعے کے روز وادی میں ہڑتال کی گئی
Sentence
 حکومت نے سرینگر کے بیشر علاقوں میں سکیورٹی پابندیاں نافذ کر دی ہیں، جبکہ شوپیاں کی طرف عوامی مارچ کو ناکام بنانے کے لئے جنوبی کشمیر میں بھاری تعداد میں فورسز اہلکاروں کو تعینات کیا گیا ہے
Sentence
اس سلسلے میں اندرونی ریل سروس کو بھی معطل کیا گیا، جبکہ نویں، دسویں، گیارہوں اور بارہویں جماعتوں کے لیے سبھی تعلیمی اداروں میں چار روز سے  تعلیمی سرگرمیوں کو بھی معطل کیا گیا ہے
Sentence
گذشتہ کئی برسوں سے شدت پسندوں کے خلاف فوجی آپریشنوں کے وقت لوگ باہر نکل کر مظاہرہ کرتے ہیں اور تصادم کےد وران بھی جائے واردات پر جمع ہوکر شدت پسندوں کو بچانے کی کوشش کرتے ہیں
Sentence
 ایسے واقعات میں اب تک درجنوں افراد مارے گئے
Sentence
 پولیس نے لوگوں سے بارہا اپیل کی ہے کہ وہ تصادم کی جگہوں کے قریب نہ جائیں کیونکہ ’گولی کسی کا لحاظ نہیں کرتی‘ ، تاہم اس رجحان میں روز بروز تیزی آرہی ہے
Sentence
 یکم جون کو سرینگر میں تعینات فوج کی پندرہویں کور کے ہیڈکوارٹر پر بھارت کی برّی، بحری اور فضائی افواج کے تینوں سربراہوں اور ملک کے سات کور کمانڈروں کے علاوہ خفیہ ایجنسیوں کے سربراہوں کا اہم اجلاس منعقد ہوا تھا
Sentence
 اجلاس میں جون کے آخر میں شروع ہونے ہوالی ہندوؤں کی سالانہ امرناتھ یاترا سے قبل جنگلوں میں چھپے شدت پسندوں کے خلاف آپریشن کو پایہ تکمیل تک پہنچانے کا عزم کیا گیا
Sentence
 اس حوالے سے ذاکر موسی، ریاض کاوسہ، زینت الاسلام اور ابو دجانہ سمیت بارہ عساکر کی فہرست بھی جاری کردی گئی اور فورسز کو ہدایت دی گئی کہ ہر قیمت پر انھیں غیرمسلح یا ہلاک کیا جائے
Sentence
 