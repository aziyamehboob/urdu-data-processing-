
Sentence
گذشتہ ایک ماہ سے ڈوكلام سرحدی تنازعے کے حوالے سے انڈیا اور چین کے درمیان ٹھنی ہوئی ہے
Sentence
 دونوں ممالک کے میڈیا میں اس سے متعلق کشیدگی والی خبریں ہر روز سامنے آ رہی ہیں
Sentence
لیکن بھوٹان میں اس مسئلے پر خاموشی نظر آتی ہے
Sentence
 واضح رہے کہ  ڈوكلام کا یہ متنازع مسئلہ براہ راست طور پر چین اور بھوٹان کے درمیان ہے
Sentence
 انڈیا کا موقف ہے کہ بھوٹان نے جب اس سے مدد مانگی تب وہ اس میں شامل ہوا لیکن بھوٹان کی جانب سے اس پر مکمل طور پر خاموشی نظر آتی ہے
Sentence
  انڈيا کے ساتھ بھوٹان کی کل 699 کلو میٹر طویل بین الاقوامی سرحد ہے
Sentence
 اس میں انڈیا کی شمال مشرقی ریاست آسام کے ساتھ بھوٹان کی 267 کلو میٹر طویل سرحد ہے
Sentence
 آسام کے جونگ كھار شہر کے ذریعہ ہی بھوٹان کے اندر داخل ہوا جا سکتا ہے
Sentence
بھوٹان کے جنوب مشرقی حصے میں واقع ایک شہر میں برسوں سے کاروبار کرنے والے زیادہ تر انڈین شہریوں کا کہنا ہے کہ سرحدی تنازع پر انڈیا اور چین کے درمیان کشیدگی سے متعلق خبروں  پر یہاں کوئی بات چیت نہیں کرتا ہے اس لیے ایسا محسوس ہی نہیں ہوتا کہ انڈیا اور چین کے درمیان کچھ چل رہا ہے
Sentence
 ریاست راجستھان سے آکر یہاں آباد راکیش جالان نے بی بی سی سے کہا: 'انڈیا اور چین کے بارے میں ہمیں یہاں کچھ بھی احساس ہی نہیں ہوتا
Sentence
 کئی بار ٹی وی کی خبروں سے ضرور اس کا پتہ چلتا ہے
Sentence
 لیکن بھارت اور چین کے تنازع کو لے کر ہمارے یہاں کسی طرح کی بحث ہی نہیں ہیں
Sentence
' کپڑے کی دکان چلانے والے راکیش کہتے ہیں کہ بھوٹان کی حکومت اگر انڈیا کے تاجروں کے لیے موجودہ قانون میں کچھ تبدیلی لائے تو آگے یہاں رہنے میں زیادہ سہولیات مل سکتی ہیں
Sentence
 بھوٹان میں بہت سے انڈین تاجر کاروبار کرتے ہیں
Sentence
 انھیں میں سے سریش اگروال کا تعلق مغربی بنگال سے ہے
Sentence
 وہ کہتے ہیں: 'یہاں زندگی اچھی چل رہی ہے
Sentence
 کسی طرح کا کوئی مسئلہ نہیں ہے
Sentence
 چین کے ساتھ تنازع کو لے کر ہمارے یہاں کسی طرح کا ہنگامہ نہیں ہے
Sentence
 نہ ہی ہمیں کوئی خوف ہیں
Sentence
 یہاں سے چھوڑ کر جانے کا سوال ہی نہیں اٹھتا
Sentence
 میری پیدائش یہیں ہوئی اور مرتے دم تک ہم یہی رہیں گے
Sentence
' بھوٹان میں تجارت کرنے والے ان انڈین شہریوں کو یہاں آباد ہوئے تقریبا 50 سال سے زیادہ کا وقت ہو چکا ہے لیکن ان میں سے کسی بھی تاجر کے پاس گھر یا دکان کا مالکانہ حق نہیں ہے
Sentence
 بھوٹان کی حکومت نے ان لوگوں کو دکان اور مکان ایک سال کے لیے لیز پر دے رکھا ہے اور ایک سال بعد دوبارہ نئی لیز بنوانی پڑتی ہے
Sentence
 لیز کے مطابق کوئی بھی تاجر حکومت کی اجازت کے بغیر کسی طرح کا تعمیراتی کام نہیں کر سکتا ہے
Sentence
اس تناظر میں ایک تاجر نے اپنا نام ظاہر نہ کرنے کی شرط پر بتایا کہ 'ہمارا خاندان 1963 میں یہاں آیا تھا
Sentence
 پہلے یہاں کافی آزادی تھی
Sentence
 لیکن حالیہ کچھ برسوں میں بھوٹان کی حکومت نے قوانین کافی سخت کر دیے ہیں
Sentence
 پہلے خاندان کے تمام لوگوں کو ایک سال کے لیے شناختی کارڈ دیا جاتا تھا
Sentence
 لیکن اب بھوٹان حکومت صرف کاروبار کرنے والے یعنی جس کے نام پر دکان ہوتی ہے اسی کو اور اس کی بیوی کو ہی آئی کارڈ جاری کرتی ہے
Sentence
'بھوٹان کے اس علاقے میں میڈیا کی موجودگی کم ہی دیکھنے کو ملی
Sentence
 اگرچہ بعض دکانوں پر بھوٹان کا قومی اخبار 'كوئینسیل' ضرور دکھا لیکن اس کے پہلے صفحے پر چین کے ساتھ سرحدی تنازع سے متعلق کوئی خبر نہیں تھی
Sentence
 بھوٹان اب ایک جمہوری ملک ہے لیکن یہاں آج بھی بادشاہت کا اثر زیادہ لگتا ہے
Sentence
 یہاں کے لوگ اپنے ملک کے بارے میڈیا سے کھل کر بات نہیں کرتے
Sentence
 یہاں ہر دکان کے اندر بادشاہ کی تصویر لگانا لازمی ہے
Sentence
 