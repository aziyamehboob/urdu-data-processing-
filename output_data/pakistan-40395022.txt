
Sentence
پاکستان کے وزیراعظم میاں نواز شریف نے کہا ہے کہ پاناما کیس کی تحقیقات کرنے والی مشترکہ تحقیقاتی ٹیم، جے آئی ٹی کو ان کے خلاف الزام کی حد تک بھی کچھ نہیں ملا
Sentence
 ان کے مطابق احتساب کے نام پر تماشا ہو رہا ہے اور ان کے ذاتی کاروبار کو کھنگالا جا رہا ہے
Sentence
 خیال رہے کہ پاکستان کے وزیر اعظم اور اُن کے بچوں کے خلاف پاناما لیکس کی تحقیقات کرنے والی مشترکہ تحقیقاتی ٹیم نے عدالت عظمیٰ کو بتایا ہے کہ ریاستی ادارے اس معاملے میں مانگی گئی دستاویزات میں نہ صرف ردوبدل کرر ہے ہیں بلکہ اس کے ریکارڈ کو تبدیل بھی کیا جا رہا ہے
Sentence
سنیچر کو سعودی عرب سے لندن پہنچنے پر میڈیا کے نمائندوں سے گفتگو کرتے ہوئے میاں نواز شریف نے 15 جون کو پاناما کیس کی تحقیقات کرنے والی جوائنٹ انویسٹی گیشن ٹیم کے سامنے اپنی پیشی کے بارے میں بتایا
Sentence
 انھوں نے کہا کہ جے آئی ٹی کو میرے خلاف الزام کی حد تک بھی کچھ نہیں ملا ’جے آئی ٹی ممبران سے پوچھا تھا کہ آپ کیا ڈھونڈ رہے ہیں
Sentence
 جے آئی ٹی سے پوچھا کہ کیا میرے خلاف کرپشن کا کوئی الزام ہے، سرکاری خزانے میں کوئی خرد برد ہوئی ہے، وہ اس کا جواب ہی نہیں دے سکے
Sentence
‘سرکاری ٹی وی کے مطابق میاں نواز شریف نے کہا کہ اصل جے آئی ٹی عوام 2018 میں لگائیں گے
Sentence
’جے آئی ٹی کی تاریخ سب کے سامنے ہے
Sentence
 اب دیکھیے جے آئی ٹی کس طرف جاتی ہے
Sentence
 قوم کسی اور طرف جا رہی ہے جے آئی ٹی کسی اور طرف جا رہی ہے جے آئی ٹی کے سامنے ایسے لوگ پیش ہوتے ہیں جو ہمارے بدترین دشمن ہیں
Sentence
‘ انھوں نے کہا کہ’ 1972 میں وزیراعظم نہیں تھا سیاسی سے دور دور تک کوئی تعلق نہیں تھا تو تحقیقات کس بات کی ہو رہی ہیں
Sentence
‘پاکستان کے وزیراعظم نے کہا کہ ان کے چار سالہ دور حکومت پر کوئی انگلی بھی نہیں اٹھا سکتا
Sentence
 اور وہ ڈٹ کر اپنے محالفین کا مقابلہ کریں گے
Sentence
 خیال رہے کہ جے آئی ٹی کے سامنے پیشی کے بعد وزیراعظم نواز شریف نے  کہا تھا کہ ’ میں واضح کر دوں کہ اب ہم تاریخ کا پہیہ پیچھے کی طرف نہیں موڑنے دیں گے، وہ زمانے گئے جب سب کچھ پردوں کے پیچھے چھپا رہتا تھا اور اب کٹھ پتلیوں کے کھیل نہیں کھیلے جا سکتے
Sentence
‘ وزیراعظم کے صاحبزادے حسین نواز چھ مرتبہ جبکہ حسن نواز دو مرتبہ جے آئی ٹی کے سامنے پیش ہو چکے ہیں جبکہ وزیراعظم کے بھائی اور میاں شہباز شریف اور وزیراعظم کے داماد کیپٹن(ر) صفدر ایک ایک بار جے آئی ٹی کے سامنے پیش ہوئے ہیں