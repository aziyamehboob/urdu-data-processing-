چمپئینز ٹرافی کے فائنل میں پاکستان کرکٹ ٹیم کی انڈیا کے خلاف تاریخی کامیابی حاصل کرنے کی خوشی میں ملک کے مختلف شہروں میں لوگوں کی طرف سے شدید ہوائی فائرنگ کی گئی جس میں درجنوں افراد زخمی ہوئے ہیںپشاور سے بی بی سی کے نامہ نگار رفعت اللہ اورکزئی کے مطابق زخمیوں میں بعض کی حالت تشویش ناک بتائی جاتی ہے جبکہ پولیس نے ہوائی فائرنگ کرنے کے جرم میں تقربناً 80 کے قریب افراد کو گرفتار کرلیا ہےملک کے مختلف شہروں سے موصول ہونے والے اطلاعات کے مطابق اتوار کی رات پاکستان کی طرف سے انڈیا کے خلاف فائنل میچ میں کامیابی حاصل کرنے کے بعد مختلف شہروں میں ہوائی فائرنگ کا ایک سلسلہ شروع ہوا جو رات گئے تک وقفے وقفے سے جاری رہا فائرنگ کے سب سے زیادہ واقعات خیبر پختونخوا میں پیش آئے جہاں صوبائی دارالحکومت پشاور اور ضلع مردان میں مجموعی طورپر ہوائی گولی لگنے سے کم سے کم  45 افراد زخمی ہوئے پشاور پولیس کے ایک ترجمان نے بی بی سی کو بتایا کہ شہر بھر میں بیس سے زیادہ افراد گولی لگنے کا شکار ہوئے جن میں بچے بھی شامل ہیں انھوں نے کہا کہ فائرنگ اور غیرقانونی اسلحہ رکھنے کے جرم میں 60  افراد کو گرفتار کرلیا گیا ہے جن کے خلاف مقدمات درج کرلئے گئے ہیںادھر صوبے کے دوسرے بڑے شہر مردان میں پولیس کا کہنا ہے کہ ہوائی گولی لگنے کے واقعات میں کم سے کم آٹھ افراد زخمی ہوئے جبکہ 45 افراد کو ناجائز اسلحہ رکھنے اور فائرنگ کرنے کے جرم میں گرفتار کرلیا گیا ہے ملک کے سب سے بڑے شہر کراچی میں بھی پاکستان کی کامیابی کے خوشی میں شہر فائرنگ سے گونج اٹھا، عمارتوں کی چھتوں اور گلیوں سے فائرنگ کی گئی، جس میں کم از کم  تین افراد زخمی ہوگئے ہیں کراچی میں بی بی سی کے نامہ نگار ریاض سہیل کے مطابق سرجانی کے علاقے میں مسمات سعدیہ نامعلوم سمت سے آنے والی گولی لگنے سے زخمی ہوگئیں اسی طرح مدینہ کالونی نیو کراچی میں مسمات خدیجہ زخمی ہوگئی ہیںنجی نیوز چینل 92  کی ڈی ایس این جی کا سب انجنیئر شارق نامعلوم سمت سے آنے والی گولی کا شکار بن گئے، شارق پاکستان ٹیم کے کپتان سرفراز کے گھر کے باہر کوریج کے لیے موجود تھے، جہاں انھیں سر میں گولی لگی ان کی حالت تشویشناک بتائی جاتی ہےخیال رہے کہ پاکستان میں اکثر اوقات کھیلوں میں کامیابی اور عید الفطر کا چاند نظر آنے پر فائرنگ کی جاتی ہے جس میں بیشتر اوقات ہلاکتیں ہوتی رہی ہیں