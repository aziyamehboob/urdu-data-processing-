ایران قدرتی خوبصورتي سے بھرپور ملک ہے یہاں کی آبادی کا ایک بڑا حصہ میدانی علاقوں میں رہتا ہے لیکن ایران کے  کچھ لوگ آج بھی غاروں میں بھی رہتے ہیں یہ تصاویر اسی گاؤں کی ہیںایران کا ایک قدیم گاؤں میمند ہے یہ ایران کے دارالحکومت تہران سے تقریباً 900 کلو میٹر کے فاصلے پر آباد ہے اس گاؤں کی آبادی خانہ بدوشوں پر مشتمل ہے یہاں کے باشندے پہاڑی غاروں میں رہتے ہیں ان غاروں کو ملائم پتھروں کو کاٹ کر اور تراش کر بنایا گیا ہے ان غاروں میں جس طرح کی نقاشی کی گئی ہے اس کو دیکھ کر کہا جا سکتا ہے کہ یہ غار دس ہزار سال پرانے ہیں یونیسکو نے اس علاقے کو عالمی وارثہ قرار دیا ہے کہا جاتا ہے کہ میمند کے غار تقریباً دو ہزار سال سے آباد ہیں وسطی ایران کی زیادہ تر پہاڑیاں خشک ہیں اس لیے یہاں موسم گرما میں سخت گرمی اور موسم سرما میں سخت سردی ہوتی ہےموسم کے مطابق یہاں کے لوگ ان غاروں میں رہتے ہیں سخت گرمی اور موسم خزاں میں لوگ چھپر ڈال کر پہاڑوں پر رہتے ہیں یہ چھپر تپتی دھوپ سے انھیں سایہ مہیا کرتا ہے جبکہ سخت سردی کے موسم میں یہ لوگ ان غاروں کے اندر چلے جاتے ہیں اور پوری سردی وہیں رہتے ہیںماہرین کا کہنا ہے کہ اب سے تقریباً دس ہزار سال پہلے پہاڑوں کو کاٹ کر 400 غاروں کو بنایا گیا تھا ان میں سے اب صرف 90 باقی بچے ہیں غاروں میں بنے ان مکانات میں تقریباً سات کمرے ہوتے ہیں ان کی لمبائی دو میٹر اور چوڑائی 20 میٹر ہوتی ہےبعض کمرے کم چوڑے اور کم بلند بھی ہو سکتے ہیں ممکن ہے غاروں کا نام سن کر آپ کے دل میں خیال آ رہا ہو کہ یہ گھر قدیم زمانے جیسے ہوں گے تاہم ایسا نہیں ہے یہاں رہنے والوں نے ان غاروں کو مکمل طور پر تبدیل کر دیا ہے آج آپ کو یہاں پر ہر طرح کی سہولتیں میسر ہیںجس شخص کی جو حیثيت ہے اس کی مناسبت سے وہ اپنے ان گھروں کو بھی رکھتا ہے ان غاروں میں بجلی کی بھرپور سپلائی ہے اس کے علاوہ یہاں فریزر اور ٹی وی وغیرہ کا خوب استعمال ہوتا ہے پانی کے لیے بھی لوگ کو پریشان نہیں ہونا پڑتا ہے کیونکہ پانی یہاں پر بھرپور مقدار میں مہیا ہےالبتّہ ہوا کا گزر ان گھروں میں بالکل نہیں ہوتا کھانا بنانے پر گھر سیاہ نہ ہو اس کے لیے دیواروں پر کالی فلم لگا دی جاتی ہے اس سے دھواں  دیوار پر نہیں جمتا ہے اور آ‎سانی سے اسے صاف بھی کیا جا سکتا ہے اس کی وجہ سے کمرے بھی زیادہ گرم نہیں ہوتے ہیں میمند گاؤں کے بیشترافراد پارسی مذہب کے ماننے والے ہیں  پارسی مذہب، ایران کا سب سے پرانا مذہب ہے کسی دور میں یہاں پارسیوں کی بڑی آبادی رہتی تھی اس کے کچھ نشانات آج بھی ملتے ہیں کچن دو بندی ایسا ہی ایک غار ہے جس کے بارے میں کہا جاتا ہے کہ زمانہ قدیم میں یہ پارسیوں کا مندر تھا لیکن 7 ویں صدی میں اسلام کے پھیلنے کے بعد یہ نشانات ختم ہونے لگے آج بہت سے ایسے غار مساجد میں تبدیل ہو چکے ہیں اس گاؤں میں رہنے والے زیادہ تر لوگ کاشتکار یا چرواہے ہیں یہ اپنے مویشیوں کو انھیں پہاڑوں پر چرنے کے لیے چھوڑ دیتے ہیں جہاں جہاں خود وہ جاتے ہیں، وہاں وہاں اپنے ساتھ اپنے جانور بھی لے جاتے ہیں یہ لوگ ان پہاڑوں میں جڑی بوٹياں بھی تلاش کرتے ہیںیہاں کے باسیوں کا دعویٰ ہے کہ ان جڑی بوٹیوں کا استعمال کرنے سے ان کی صحت ٹھیک رہتی ہے اس سے انھیں لمبی زندگی ملتی ہے اگرچہ آج لوگ ان غاروں میں بسنے سے گریز کرتے ہیں غاروں میں رہنے کے بجائے وہ آس پاس کے شہروں میں بسنے چلے جاتے ہیں گرمی کے موسم میں یہ خانہ بدوش لوگ واپس ان پہاڑوں پر آ جاتے ہے ایک اندازے کے مطابق صرف 150 لوگوں کی آبادی ہی پورے سال ان پہاڑوں پر رہتی ہے کم ہوتی آبادی کی وجہ سے اس علاقے کی اپنی شناخت کھونے کا ڈر پیدا ہو گیا ہے اس علاقے کا انوکھا معیار زندگی ہی اس علاقے کی شناخت ہے اس کے تحفظ کے لیے سنہ 2001 میں ایران کے 'کلچرل ہیریٹیج ہینڈي كرافٹ اینڈ ٹورزم آرگنائزیشن' نے ایک بیداری مہم شروع کی تھی اسی کے بعد سے یہاں اب لوگوں کا آنا بڑھ گیا ہے اب یہ علاقہ  سیاحت کے ایک مقام کے طور پر تیار ہو گیا ہے ان غاروں میں سیاح کچھ دن گزارنے کے لیے ٹھہرتے ہیں تاکہ وہ دور قدیم کے رہن سہن کا تجربہ کر سکیں یہی اس علاقے کی شناخت ہے اگر کبھی موقع ملے تو آپ بھی میمند گاؤں کی سیر کے لیے جائیں  یقیناً یہاں رہنے کا تجربہ آپ کی زندگی کے لیے یادگار رہے گا 