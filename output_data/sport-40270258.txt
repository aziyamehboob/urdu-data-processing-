
Sentence
انگلینڈ اور ویلز میں کھیلی جا رہی آئی سی سی  چیمپیئنز ٹرافی کے پہلے سیمی فائنل میں بدھ کو میزبان انگلینڈ کا سامنا پاکستان سے ہوگا
Sentence
اس مقابلے میں ایک طرف انگلینڈ کی ٹیم ہے جو چیمپیئنز ٹرافی میں اب تک ناقابل تسخیر رہی ہے، وہیں دوسری طرف پاکستان کی ٹیم ہے جس کے بارے میں کوئی پیش گوئی کرنا تقریباً ناممکن ہے
Sentence
انگلینڈ کو ٹورنامنٹ کے آغاز سے فیورٹ سمجھا جا رہا ہے اور ان کی ٹیم اپنے تینوں گروپ میچ جیت کر سیمی فائنل میں پہنچی ہے جہاں انھوں نے بنگلہ دیش اور نیوزی لینڈ کو مؤثر انداز میں شکست دینے کے بعد آسٹریلیا کو بھی باآسانی شکست دی
Sentence
دوسری جانب پاکستان کی ٹیم انڈیا کے ہاتھوں ہارنے کے بعد سری لنکا کے خلاف بھی ایک وقت ہار کے دہانے پر نظر آ رہی تھی، لیکن پاکستانی کپتان سرفراز احمد نے بہترین اور ذمہ دارانہ اننگز کھیل کر ٹیم کو سیمی فائنل میں پہنچایا
Sentence
اس میچ میں دونوں ٹیموں کے درمیان ایک زبردست مقابلے کی توقع کی جا رہی ہے اور خاص بات یہ ہے کہ پاکستان اور انگلینڈ کی ٹیمیں 25 سال بعد کسی ٹورنامنٹ کے ناک آؤٹ راؤنڈ میں ایک دوسرے کا سامنا کر رہی ہیں
Sentence
اس سے پہلے آخری دفعہ 1992 کے ورلڈ کپ کے فائنل میں ان دونوں ٹیموں کی کسی ناک آؤٹ میچ میں ملاقات ہوئی تھی
Sentence
 25 مارچ، 1992 کو میلبرن کے تاریخی میدان میں میں کھیلے گئے مقابلے میں پاکستان نے پہلے بیٹنگ کرتے ہوئے 50 اوور میں چھ وکٹوں کے نقصان پر 249 رنز بنائے تھے
Sentence
 کپتان عمران خان نے سب سے زیادہ 72 رنز بنائے تھے
Sentence
اس کے جواب میں انگلینڈ کی ٹیم 50 ویں اوور میں 227 رنز پر سمٹ گئی تھی
Sentence
 نیل فیئر برادر نے 62 رن ضرور بنائے، لیکن وسیم اکرم کی تباہ کن بولنگ کے سامنے انگلینڈ کی ٹیم بے بس ہو گئی
Sentence
پاکستان نے 22 رنز کی فتح کے ساتھ ورلڈ کپ جیت کر اپنے کپتان عمران خان کو شاندار الوداعی تحفہ دیا
Sentence
 دلچسپ بات یہ ہے کہ اسی ٹورنامنٹ کےگروپ مقابلے میں انگلینڈ نے پاکستان کی اننگز صرف 74 رنز پر سمیٹ دی تھی لیکن بارش کی وجہ سے اس مقابلے کو منسوخ کرنا پڑا تھا
Sentence
 اگر وہ میچ مکمل ہو جاتا تو شاید پاکستان اس ٹورنامنٹ سے باہر ہوجاتا
Sentence
جہاں جو روٹ، آئین مورگن اور ایلکس ہیلز جیسے بلے باز زوردار فارم میں نظر آ رہے ہیں وہیں بولنگ میں لیئم پلنکٹ اور عادل راشد کی کارکردگی شاندار رہی ہے
Sentence
 بین سٹوکس جیسے آل راؤنڈر بھی ٹیم میں موجود ہیں
Sentence
 خراب فارم کی بنا پر ٹیم مینجمنٹ سیمی فائنل مقابلے کے لیے اوپننگ بیٹسمین جیسن روئے کی جگہ جونی بیئرسٹو کو آزما سکتی ہے
Sentence
انگلش ٹیم کو اپنے ہوم گراؤنڈ پر کھیلنے کا فائدہ بھی مل سکتا ہے
Sentence
 اس کے علاوہ گذشتہ 14 ون ڈے مقابلوں میں 12 بار انگلینڈ نے پاکستان کو شکست دی ہے لیکن آخری بار ان دونوں ٹیموں کا مقابلہ گذشتہ سال کارڈف کے میدان میں ہی ہوا تھا جہاں پاکستان نے انگلینڈ کو ہرا دیا تھا
Sentence
 باوجود ان سب کے انگلینڈ کی ٹیم پاکستان کے چیلنج کو نظرانداز نہیں کر سکتی
Sentence
 کپتان سرفراز احمد نے سری لنکا کے خلاف جس طرح ٹیم کو جیت دلائی، اس ٹیم کا حوصلہ بھی بڑھا ہوا ہے
Sentence
 ٹیم میں بابر اعظم، محمد عامر اور حسن علی جیسے نیچرل ٹیلنٹ والے کھلاڑی موجود ہیں
Sentence
اس پس منظر میں سب سے بڑا سوال یہی ہے کہ کیا انگلینڈ 25 سال پہلے ملنے والی شکست کا بدلہ اپنے گھر کے میدان پر لے سکے گا
Sentence
 