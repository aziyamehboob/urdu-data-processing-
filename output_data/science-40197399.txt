
Sentence
سائنس دانوں کی نئی تحقیق سے پتہ چلا ہے کہ شاید اب اس نظریے کی اہمیت باقی نہیں رہی کہ موجودہ انسان کا ارتقا تقریباً دو لاکھ برس قبل  صرف مشرقی افریقہ 'انسانیت کے گہوارے' میں ہی ہوا ہے
Sentence
شمالی افریقہ میں زمانہ قدیم کے پانچ انسانوں کی ایسی باقیات دریافت ہوئی ہیں جس سے یہ ظاہر ہوتا ہے کہ ابتدائی انسانی نسل کا وجود پہلے سے تسلیم شدہ دو لاکھ برس سے ایک لاکھ  سال پہلے ہی رہا ہوگا
Sentence
نئی دریافت کے مطابق انسانی نسل کا ابتدائی مرحلہ دو لاکھ برس قدیم نہیں بلکہ تین لاکھ سال پرانا ہوسکتا ہے
Sentence
 اس نئی تحقیق میں شامل سائنس دانوں کا کہنا ہے کہ اس میں اس بات کا بھی اشارہ ملتا ہے کہ انسانی نسل کا ارتقا کسی ایک خاص مقام پر نہیں بلکہ پورے براعظم میں ہوا ہوگا
Sentence
    اس سے متعلق نئی تحقیقات سائنس کے جریدے نیچر میں شائع ہوئی ہیں
Sentence
 جرمنی میں انسانی ارتقا سے متعلق ادارے 'میکس پنیک انسٹیٹیوٹ' سے وابستہ پروفیسر ژاں چیکیز ہبلن کا کہنا ہے کہ اس نئی دریافت سے  'ہمارے ایک نسل کے طور پر ابھرنے سے متعلق نصابی کتابیں دوبارہ لکھنی پڑ سکتی ہیں
Sentence
'ان کا کہنا تھا: 'یہ کہانی ' افریقہ میں کہیں ایڈن گارڈن' (جنت )  میں تیزی سے ہونے والے عمل کی کہانی نہیں ہے
Sentence
 ہمارا خیال یہ ہے کہ یہ بتدریج پیش رفت تھی جس میں پورا بر اعظم  شامل تھا
Sentence
 تو اگر کہیں ایڈن گارڈن تھا بھی، تو وہ پورا افریقہ تھا
Sentence
'پروفیسر ہبلن پیرس میں 'کالج ڈی فرانس' میں ایک نیوز کانفرنس میں بات کر رہے تھے
Sentence
 انھوں نے اس موقع پر صحافیوں کو وہ انسانی باقیات بھی دکھائے جو انھوں نے مراکش کے جبل ارہود سے کھود کر نکالے تھے
Sentence
 اس میں انسانی کھوپڑی، دانت اور لمبی ہڈیاں شامل ہیں
Sentence
پرفیسر ہبلن نے جبل ارہود سے حاصل ہونے والے ہڈیوں پر دس برس سے زیادہ سے کام کرتے رہے ہیں اور اسی تحقیق کی بنیاد پر نئے شواہد پیش کیے ہیں جو کافی مختلف تصویر پیش کرتے ہیں
Sentence
اس علاقے سے جو نیا مواد حاصل ہوا ہے وہ اعلٰی تکنیک کے مطابق تقریباً تین ساڑھے تین لاکھ سال قدیم ہے جبکہ کھوپڑیوں وضع تقریباً موجودہ دور کے انسانوں ہی جیسی ہے
Sentence
 ان کی اس تحقیق سے یہ ثابت ہوتا ہے کہ اس دور کے قدیم لوگ پتھروں کے اوزار سے مانوس تھے، انھیں زندگی گزارنے اور کنٹرول کرنے کا سلیقہ بھی تھا
Sentence
 تو وہ صرف انسانوں کی طرح دکھتے ہی نہیں تھے بلکہ ان کا عمل بھی انسانوں ہی جیسا تھا
Sentence
 ابھی تک قدیم انسانوں کی جو باقیات ملی تھیں ان کا تعلق ایتھوپیا سے ہے اور اس کے بارے میں یہ کہا جاتا ہے کہ وہ تقریباً دو لاکھ برس پرانی ہیں
Sentence
لیکن اس نئی تحقیق کے مطابق انسانی تاریخ اس سے بھی پرانی ہوسکتی ہے
Sentence
 پروفیسر ہبلن کے مطابق: 'پہلے پہل جدید انسان کی ابتدا کیسے ہوئی اس بارے میں ہمیں اپنے نقطہ نظر پر نظر ثانی کرنے کی ضرورت ہے
Sentence
'اس کے مطابق موجودہ انسانی ارتقا سے پہلے ابتدا میں انسانوں کی مختلف نسلیں تھیں، جو دیکھنے میں ایک دوسرے سے مختلف تھیں اور سب کی اپنی خوبیاں اور خامیاں تھیں
Sentence
 اور ایسی مختلف نسلوں کا دیگر جانوروں کی طرح ہی ارتقا ہوا، ان کی شکلیں اور ہیئیت ہزاروں سال میں تبدیل ہوتی گئیں
Sentence
اس کے برعکس اب تک کا نظریہ یہ ہے کہ قدیم انسانی نسل سے موجودہ انسانی نسل کا ارتقا  تقریباً دو لاکھ برس قبل مشرقی افریقہ کے ایتھوپیا کے علاقے میں اچانک ہوا
Sentence
 اس کے مطابق اس کے بعد انسانی نسل افریقہ میں پھیلی اور بالآخر دنیا بھر میں پھیلنے لگی
Sentence
 لیکن پروفیسر ہبلن کی دریافت اس نظریے سے متصادم نظر آتی ہے
Sentence
اس ٹیم میں شامل ایک دوسرے سائنس دان ڈاکٹر شانین میکفران کہتے ہیں: 'ہم یہ نہیں کہہ رہے ہیں کہ بنی نوع انسان کی ابتدا مراکش میں ہوئی بلکہ جبل ارہود کی دریافت سے پتہ یہ چلتا ہے کہ اس طرح کے مقامات تین لاکھ برس پہلے پورے افریقہ میں پائی جاتی تھیں
Sentence
' 